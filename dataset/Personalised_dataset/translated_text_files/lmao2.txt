pocket fm pe aap sunre hai premchand ka likha upanyas gaban mere yaani kritika ke saath
munshee deenadayaal kee jaanpahachaan ke aadamiyon mein ek mahaashay dayaanaath the bade hee sajjan aur sahraday kachaharee mein naukar the aur pachaas roopaye vetan paate the 
deenadayaal adaalat ke keede the 
dayaanaath ko unase saikadon hee baar kaam pad chuka tha 
chaahate to hajaaron vasool karate par kabhee ek paise ke bhee ravaadaar nahin hue the 
deenadayaal ke saath hee unaka yah salook na tha yah unaka svabhaav tha 
yah baat bhee na thee ki vah bahut oonche aadarsh ke aadamee hon par rishvat ko haraam samajhate the 
shaayad isalie ki vah apanee aankhon se is tarah ke drshy dekh chuke the 
kisee ko jel jaate dekha tha kisee ko santaan se haath dhote kisee ko durvyasanon ke panje mein phansate 
aisee unhen koee misaal na milatee thee jisane rishvat lekar chain kiya ho unakee yah drdh dhaarana ho gaee thee ki haraam kee kamaee haraam hee mein jaatee hai 
yah baat vah kabhee na bhoolate is jamaane mein pachaas rupe kee bhugut hee kya paanch aadamiyon ka paalan badee mushkil se hota tha 
ladake achchhe kapadon ko tarasate stree gahanon ko tarasatee par dayaanaath vichalit na hote the 
bada ladaka do hee maheene tak kolej mein rahane ke baad padhana chhod baitha 
pita ne saaph kah diya main tumhaaree digree ke lie sabako bhookha aur nanga nahin rakh sakata 
padhana chaahate ho to apane purooshaarth se padho 
bahuton ne kiya hai tum bhee kar sakate ho 
lekin ramaanaath mein itanee lagan na thee 
idhar do saal se vah bilkul bekaar tha 
shataranj khelata sairsapaate karata aur maan aur chhote bhaeeyon par rob jamaata 
doston kee badaulat shauk poora hota rahata tha 
kisee ka chestar maang liya aur shaam ko hava khaane nikal gae 
kisee ka pamp shoo pahan liya kisee kee ghadee kalaee par baandha lee 
kabhee banaarasee phaishan mein nikale kabhee lakhanavee phaishan mein das mitron ne ekek kapada banava liya to das soot badalane ka upaay ho gaya 
sahakaarita ka yah bilkul naya upayog tha 
isee yuvak ko deenadayaal ne jaalapa ke lie pasand kiya 
dayaanaath shaadee nahin karana chaahate the 
unake paas na roopaye the aur na ek nae parivaar ka bhaar uthaane kee himmat par jaageshvaree ne triyahath se kaam liya aur is shakti ke saamane puroosh ko jhukana pada 
jaageshvaree barason se putravadhoo ke lie tadap rahee thee 
jo usake saamane bahuen banakar aaee ve aaj pote khila rahee hain phir us dukhiya ko kaise dhairy hota 
vah kuchhkuchh niraash ho chalee thee 
eeshvar se manaatee thee ki kaheen se baat aae 
deenadayaal ne sandesh bheja to usako aankhensee mil gaee 
agar kaheen yah shikaar haath se nikal gaya to phir na jaane kitane dinon aur raah dekhanee pade 
koee yahaan kyon aane laga 
na dhan hee hai na jaayadaad 
ladake par kaun reejhata hai 
log to dhan dekhate hain isalie usane is avasar par saaree shakti laga dee aur usakee vijay huee 
dayaanaath ne kaha bhaee tum jaano tumhaara kaam jaane 
mujhamen samaee nahin hai 
jo aadamee apane pet kee phikr nahin kar sakata usaka vivaah karana mujhe to adharmsa maaloom hota hai 
phir roopaye kee bhee to phikr hai 
ek hajaar to teemataam ke lie chaahie jode aur gahanon ke lie alag 
kaanon par haath rakhakar na baaba yah bojh mere maan ka nahin 
jaageshvaree par in daleelon ka koee asar na hua boleevah bhee to kuchh dega 
main usase maangane to jaoonga nahin 
tumhaare maangane kee jaroorat hee na padegee 
vah khud hee denge 
ladakee ke byaah mein paise ka munh koee nahin dekhata 
haan makadoor chaahie so deenadayaal podhe aadamee hain 
aur phir yahee ek santaan hai bachaakar rakhenge to kisake lie dayaanaath ko ab koee baat na soojhee keval yahee kaha vah chaahe laakh de den chaahe ek na den main na kahoonga ki do na kahoonga ki mat do 
karj main lena nahin chaahata aur loon to doonga kisake ghar se 
jaageshvaree ne is baadha ko maano hava mein udaakar kaha mujhe to vishvaas hai ki vah teeke mein ek hajaar se kam na denge 
tumhaare teemataam ke lie itana bahut hai 
gahanon ka prabandh kisee sarraaph se kar lena 
teeke mein ek hajaar denge to kya dvaar par ek hajaar bhee na denge vahee roopaye sarraaph ko de dena 
dochaar sau baakee rahe vah dheeredheere chuk jaenge 
bachcha ke lie koee na koee dvaar khulega hee 
dayaanaath ne upekshabhaav se kaha khul chuka jise shataranj aur sairsapaate se phurasat na mile use sabhee dvaar band milenge 
jaageshvaree ko apane vivaah kee baat yaad aaee 
dayaanaath bhee to gulachharre udaate the lekin usake aate hee unhen chaar paise kamaane kee phikr kaisee sir par savaar ho gaee thee 
saalbhar bhee na beetane paaya tha ki naukar ho gae 
boleebahoo aa jaegee to usakee aankhen bhee khulengee dekh lena 
apanee baat yaad karo 
jab tak gale mein jua nahin pada hai tabhee tak yah kulelen hain 
jua pada aur saara nasha hiran hua 
nikammon ko raah par laane ka isase badhakar aur koee upaay hee nahin 
jab dayaanaath paraast ho jaate the to akhabaar padhane lagate the 
apanee haar ko chhipaane ka unake paas yahee sanket tha 

