aadhee raat beet chukee thee 
chandrama chor kee bhaanti ek vrksh kee aad se jhaank raha tha 
jaalapa pati ke gale mein haath daale hue nidra mein magn thee 
rama man mein vikat sankalp karake dheere se utha par nidra kee god mein soe hue pushp pradeep ne use asthir kar diya 
vah ek kshan khada mugdh najaron se jaalapa ke nidravihasit mukh kee or dekhata raha 
kamare mein jaane ka saahas na hua 
phir let gaya 
jaalapa ne chaunkakar poochha kahaan jaate ho kya savera ho gaya 
ramaanaath abhee to badee raat hai 
jaalapa to tum baithe kyon ho 
ramaanaath kuchh nahin zara paanee peene utha tha 
rama ne phate hue svar mein kaha tona nahin kar raha hoon aankhon kee pyaas bujha raha hoon 
donon phir soe ek ullaas mein doobee huee doosara chinta mein magn 
dvaadashee ke chaand ne apana vishvdeepak bujha diya 
man mein bhaantibhaanti ke tarkvitark uthane ke kaaran vah baarbaar uthata tha aur phir let jaata tha 
aakhir jab chaar bajane kee aavaaz kaan mein aaee to ghabaraakar uth baitha aur kamare mein ja pahuncha 
gahanon ka sandookacha aalamaaree mein rakha hua tha rama ne use utha liya aur tharathar kaampata hua neeche utar gaya 
is ghabaraahat mein use itana avakaash na mila ki vah kuchh gahane chhaantakar nikaal leta 
rakh leejie 
dayaanaath saavadhan hokar baith gae 
abhee tak keval unakee aankhen jaagee theen ab chetana bhee jaagrat ho gaee 
rama ne jis vakt unase gahane utha laane kee baat kahee thee unhonne samajha tha ki yah aavesh mein aisa kah raha hai 
unhen isaka vishvaas na aaya tha ki rama jo kuchh kah raha hai use bhee poora kar dikhaega 
in kameenee chaalon se vah alag hee rahana chaahate the 
aise kutsit kaary mein putr se saathgaanth karana unakee antaraatma ko kisee tarah sveekaar na tha 
rama ne dhrshtata se kaha aap hee ka to hukm tha 
ramaanaath to kya phir rakh aaoon 
rama ke is prashn ne dayaanaath ko ghor sankat mein daal diya 
jhempate hue bole ab kya rakh aaoge kaheen dekh le to gajab hee ho jae 
vahee kaam karoge jisamen jaghansaee ho khade kya ho sandookachee mere bade sandook mein rakh aao aur jaakar let raho kaheen jaag pade to bas baraamade ke peechhe dayaanaath ka kamara tha 
usamen ek devadaar ka puraana sandook rakha tha 
rama ne sandookachee usake andar rakh dee aur badee phurtee se oopar chala gaya 
rama jyonhee chaarapaee par baitha jaalapa chaunk padee aur usase chimat gaee 
rama ne poochha kya hai tum chaunk kyon padeen 
jaalapa ne idharudhar prasann najaron se taakakar kaha kuchh nahin ek svapn dekh rahee thee 
tum baithe kyon ho kitanee raat hai abhee 
rama ne letate hue kaha savera ho raha hai kya svapn dekhatee theen 
jaalapa jaise koee chor mere gahanon kee sandookachee uthae liye jaata ho 
rama ka hraday itane jor se dhakdhak karane laga maano us par hathaude pad rahe hain 
khoon sard ho gaya 
parantu sandeh hua kaheen isane mujhe dekh to nahin liya 
vah zor se chilla pada chor chor neeche baraamade mein dayaanaath bhee chilla uthe chor chor jaalapa ghabadaakar uthee 
daudee huee kamare mein gaee jhatake se aalamaaree kholee 
sandookachee vahaan na thee moorchhit hokar phir padee 
savera hote hee dayaanaath gahane lekar sarraaph ke paas pahunche aur hisaab hone laga 
sarraaph ke pandrah sau roope aate the magar vah keval pandrah sau roope ke gahane lekar santusht na hua 
bike hue gahanon ko vah bakre par hee le sakata tha 
bikee huee cheez kaun vaapas leta hai 
rokad par die hote to doosaree baat thee 
in cheezon ka to sauda ho chuka tha 
usane kuchh aisee vyaapaarik siddhaant kee baaten keen dayaanaath ko kuchh aisa shikanje mein kasa ki bechaare ko haanhaan karane ke siva aur kuchh na soojha 
daphtar ka baaboo chatur dukaanadaar se kya pesh paata pandrah sau roope mein pachchees sau roope ke gahane bhee chale gae oopar se pachaas roope aur baakee rah gae 
is baat par pitaputr mein kaee din khoob vaadvivaad hua 
donon ekadoosare ko doshee thaharaate rahe 
kaee din aapas mein bolachaal band rahee magar is choree ka haal gupt rakha gaya 
pulis ko khabar ho jaatee to bhanda phat jaane ka bhay tha 
jaalapa se yahee kaha gaya ki maal to milega nahin vyarth ka jhanjhat bhale hee hoga 
jaalapa ne bhee socha jab maal hee na milega to rapat vyarth kyon kee jaay 
jaalapa ko gahanon se jitana prem tha utana kadaachit sansaar kee aur kisee vastu se na tha aur usamen aashchary kee kaunsee baat thee 
jab vah teen varsh kee abodh baalika thee us vakt usake lie sone ke choode banavae gae the 
daadee jab use god mein khilaane lagatee to gahanon kee hee charcha karatee tera doolha tere lie bade sundar gahane laega 
thumakthumakakar chalegee 
jaalapa poochhatee chaandee ke honge ki sone ke daadeejee 
daadee kahatee sone ke honge betee chaandee ke kyon laega chaandee ke lae to tum uthaakar usake munh par patak dena 
maanakee chhedakar kahatee chaandee ke to laega hee 
sone ke use kahaan mile jaate hain 
jaalapa rone lagatee is boodhee daadee maanakee ghar kee mahariyaan padosinen aur deenadayaal sab hansate 
un logon ke lie yah vinod ka ashesh bhandaar tha 
baalika jab zara aur badee huee to gudiyon ke byaah karane lagee 
ladake kee or se chadhaave jaate dulahin ko gahane pahanaatee dolee mein baithaakar vida karatee kabheekabhee dulahin gudiya apane guye doolhe se gahanon ke lie maan karatee gudda bechaara kaheennakaheen se gahane laakar stree ko prasann karata tha 
unheen dinon bisaatee ne use vah chandrahaar diya jo ab tak usake paas surakshit tha 
zara aur badee huee to badeeboodhiyon mein baithakar gahanon kee baaten sunane lagee 
mahilaon ke us chhotese sansaar mein isake siva aur koee charcha hee na thee 
kisane kaunkaun gahane banavae kitane daam lage thos hain ya pole jadaoo hain ya saade kis ladakee ke vivaah mein kitane gahane aae inheen mahatvapoorn vishayon par nity aalochanapratyaalochana teekatippanee hotee rahatee thee 
koee doosara vishay itana rochak itana graahy ho hee nahin sakata tha 
is aabhooshanmandit sansaar mein palee huee jaalapa ka yah aabhooshanprem svaabhaavik hee tha 
maheenebhar se oopar ho gaya 
usakee dasha jyonkeetyon hai 
na kuchh khaateepeetee hai na kisee se hansateebolatee hai 
khaat par padee huee shoony najaron se shoonyaakaash kee or taakatee rahatee hai 
saara ghar samajhaakar haar gaya padosinen samajhaakar haar gaee deenadayaal aakar samajha gae par jaalapa ne rog shayya na chhodee 
use ab ghar mein kisee par vishvaas nahin hai yahaan tak ki rama se bhee udaaseen rahatee hai 
vah samajhatee hai saara ghar meree upeksha kar raha hai 
jab inake paas itana dhan hai to phir mere gahane kyon nahin banavaate jisase ham sabase adhik sneh rakhate hain usee par sabase adhik rosh bhee karate hain 
jaalapa ko sabase adhik krodh ramaanaath par tha 
agar yah apane maatapita se jor dekar kahate to koee inakee baat na taal sakata par yah kuchh kahen bhee inake munh mein to dahee jama hua hai 
mujhase prem hota to yon nishchint na baithe rahate 
jab tak saaree cheezen na banava lete raat ko neend na aatee 
munh dekhe kee muhabbat hai maanbaap se kaise kahen jaenge to apanee hee or main kaun hoon vah rama se keval khinchee hee na rahatee thee vah kabhee kuchh poochhata to dochaar jaleekatee suna detee 
bechaara apanasa munh lekar rah jaata gareeb apanee hee lagaee huee aag mein jala jaata tha 
agar vah jaanata ki un deengon ka yah phal hoga to vah jabaan par muhar laga leta 
chinta aur glaani usake hraday ko kuchale daalatee thee 
kahaan subah se shaam tak hanseekahakahe sairsapaate mein katate the kahaan ab naukaree kee talaash mein thokaren khaata phirata tha 
saaree mastee gaayab ho gaee 
baarbaar apane pita par krodh aata yah chaahate to dochaar maheene mein sab roopaye ada ho jaate magar inhen kya phikr main chaahe mar jaoon par yah apanee tek na chhodenge 
usake prem se bhare hue nishkapat hraday mein aagsee sulagatee rahatee thee 
jaalapa ka murajhaaya hua mukh dekhakar usake munh se thandee saans nikal jaatee thee 
vah sukhad premsvapn itanee jald bhang ho gaya kya ve din phir kabhee aaenge teen hazaar ke gahane kaise banenge agar naukar bhee hua to aisa kaunsa bada ohada mil jaega teen hazaar to shaayad teen janm mein bhee na jama hon 
vah koee aisa upaay soch nikaalana chaahata tha jisamen vah jaldse jald atul sampatti ka svaamee ho jaay 
kaheen usake naam koee laataree nikal aatee phir to vah jaalapa ko aabhooshanon se madh deta 
sabase pahale chandrahaar banavaata 
usamen heere jade hote 
agar is vakt use jaalee not banaana aa jaata to avashy banaakar chala deta 
ek din vah shaam tak naukaree kee talaash mein maaramaara phirata raha 

