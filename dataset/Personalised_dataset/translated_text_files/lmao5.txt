mahaashay dayaanaath jitanee umangon se byaah karane gae the utana hee hatotsaah hokar laute 
deenadayaal ne khoob diya lekin vahaan se jo kuchh mila vah sab naachtamaashe negachaar mein kharch ho gaya 
baarbaar apanee bhool par pachhataate kyon dikhaave aur tamaashe mein itane roopaye kharch kie 
isakee jaroorat hee kya thee jyaadasejyaada log yahee to kahate mahaashay bade krpan hain 
utana sun lene mein kya haani thee mainne gaanv vaalon ko tamaasha dikhaane ka theka to nahin liya tha 
yah sab rama ka dussaahas hai 
usee ne saare kharch badhabadhaakar mera divaala nikaal diya 
aur sab takaaje to daspaanch din tal bhee sakate the par sarraaph kisee tarah na maanata tha 
shaadee ke saataven din use ek hajaar roopaye dene ka vaada tha 
saataven din sarraaph aaya magar yahaan roopaye kahaan the dayaanaath mein lallochappo kee aadat na thee magar aaj unhonne use chakama dene kee khoob koshish kee 
kist baandhakar sab roopaye chhah maheene mein ada kar dene ka vaada kiya 
phir teen maheene par aae magar sarraaph bhee ek hee ghuta hua aadamee tha usee vakt tala jab dayaanaath ne teesare din baakee rakam kee cheejen lauta dene ka vaada kiya aur yah bhee usakee sajjanata hee thee 
vah teesara din bhee aa gaya aur ab dayaanaath ko apanee laaj rakhane ka koee upaay na soojhata tha 
koee chalata hua aadamee shaayad itana vyagr na hota heelehavaale karake mahaajan ko maheenon taalata rahata lekin dayaanaath is maamale mein anaadee the 
jaageshvaree ne aakar kaha bhojan kab se bana thanda ho raha hai 
khaakar tab baitho 
dayaanaath ne is tarah gardan uthaee maano sir par saikadon man ka bojh lada hua hai 
bole tum log jaakar kha lo mujhe bhookh nahin hai 
jaageshvaree bhookh kyon nahin hai raat bhee to kuchh nahin khaaya tha is tarah daanapaanee chhod dene se mahaajan ke roopaye thode hee ada ho jaenge 
dayaanaath main sochata hoon use aaj kya javaab doonga main to yah vivaah karake bura phans gaya 
bahoo kuchh gahane lauta to degee 
jaageshvaree bahoo ka haal to sun chuke phir bhee usase aisee aasha rakhate ho usakee tek hai ki jab tak chandrahaar na ban jaayaga koee gahana hee na pahanoongee 
saare gahane sandook mein band kar rakhe hain 
bas vahee ek billauree haar gale mein daale hue hai 
bahuen bahut dekheen par aisee bahoo na dekhee thee 
phir kitana bura maaloom hota hai ki kal kee aaee bahoo usase gahane chheen lie jaen 
dayaanaath ne chidhakar kaha tum to jale par namak chhidakatee ho bura maaloom hota hai to lao ek hajaar nikaalakar de do mahaajan ko de aaoon detee ho bura mujhe khud maaloom hota hai lekin upaay kya hai gala kaise chhootega 
jaageshvaree bete ka byaah kiya hai ki thattha hai shaadeebyaah mein sabhee karz lete hain tumane koee naee baat nahin kee 
khaanepahanane ke lie kaun karj leta hai 
dharmaatma banane ka kuchh phal milana chaahie ya nahin tumhaare hee darje par satyadev hain pakka makaan khadaakar diya jameendaaree khareed lee betee ke byaah mein kuchh nahin to paanch hazaar to kharch kie hee honge 
dayaanaath jabhee donon ladake bhee to chal die 
jaageshvaree maranajeena to sansaar kee gati hai lete hain vah bhee marate hain nahin lete vah bhee marate hain 
agar tum chaaho to chhah maheene mein sab roopaye chuka sakate ho 
dayaanaath ne tyoree chadhaakar kaha jo baat jindagee bhar nahin kee vah ab aakhiree vakt nahin kar sakata bahoo se saaphsaaph kah do usase parda rakhane kee jaroorat hee kya hai aur parda rah hee kitane din sakata hai 
aaj nahin to kal saara haal maaloom hee ho jaega 
bas teenchaar cheejen lauta de to kaam ban jaay 
tum usase ek baar kaho to 
jaageshvaree jhunjhalaakar bolee usase tumheen kaho mujhase to na kaha jaayaga 
sahasa ramaanaath tenisraiket liye baahar se aaya 
saphed tenis shart tha saphed pataloon kainavas ka joota gore rang aur sundar mukhaakrti par is pahanaave ne raeeson kee shaan paida kar dee thee 
roomaal mein bele ke gajare liye hue tha 
usase sugandh ud rahee thee 
maatapita kee aankhen bachaakar vah jeene par jaana chaahata tha ki jaageshvaree ne toka inheen ke to sab kaante boe hue hain inase kyon nahin salaah lete rama se tumane naachtamaashe mein baarahterah sau roopaye uda die batalao sarraaph ko kya javaab diya jaay badee mushkilon se kuchh gahane lautaane par raajee hua magar bahoo se gahane maange kaun yah sab tumhaaree hee karatoot hai 
ramaanaath ne is aakshep ko apane oopar se hataate hue kaha mainne kya kharch kiya jo kuchh kiya baaboojee ne kiya 
haan jo kuchh mujhase kaha gaya vah mainne kiya 
ramaanaath ke kathan mein bahut kuchh saty tha 
yadi dayaanaath kee ichchha na hotee to rama kya kar sakata tha jo kuchh hua unheen kee anumati se hua 
ramaanaath par iljaam rakhane se to koee samasya hal na ho sakatee thee 
bole main tumhen iljaam nahin deta bhaee 
kiya to mainne hee magar yah bala to kisee tarah sir se taalanee chaahie 
sarraaph ka takaaja hai 
kal usaka aadamee aavega 
use kya javaab diya jaega meree samajh mein to yahee ek upaay hai ki utane roopaye ke gahane use lauta die jaen 
gahane lauta dene mein bhee vah jhanjhat karega lekin dasbees roopaye ke lobh mein lautaane par raajee ho jaayaga 
tumhaaree kya salaah hai 
ramaanaath ne sharamaate hue kaha main is vishay mein kya salaah de sakata hoon magar main itana kah sakata hoon ki is prastaav ko vah khushee se manjoor na karegee 
amma to jaanatee hain ki chadhaave mein chandrahaar na jaane se use kitana bura laga tha 
pran kar liya hai jab tak chandrahaar na ban jaega koee gahana na pahanoongee 
jaageshvaree ne apane paksh ka samarthan hote dekh khush hokar kaha yahee to main inase kah rahee hoon 
ramaanaath ronadhona mach jaayaga aur isake saath ghar ka parda bhee khul jaega 
dayaanaath ne maatha sikodakar kaha usase parda rakhane kee jaroorat hee kya apanee yathaarth sthiti ko vah jitanee hee jaldee samajh le utana hee achchha 
