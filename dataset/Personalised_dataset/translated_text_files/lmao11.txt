mahaashay dayaanaath ko jab rama ke naukar ho jaane ka haal maaloom hua to bahut khush hue 
vivaah hote hee vah itanee jald chetega isakee unhen aasha na thee 
bole jagah to achchhee hai 
eemaanadaaree se kaam karoge to kisee achchhe pad par pahunch jaoge 
mera yahee upadesh hai ki parae paise ko haraam samajhana 
rama ke jee mein aaya ki saaph kah doon apana upadesh aap apane hee lie rakhie yah mere anukool nahin hai 
magar itana behaya na tha 
dayaanaath ne phir kaha yah jagah to tees roopaye kee thee tumhen bees hee roope mile 
ramaanaath nae aadamee ko poora vetan kaise dete shaayad saalchhah maheene mein badh jaay 
kaam bahut hai 
dayaanaath tum javaan aadamee ho kaam se na ghabadaana chaahie 
rama ne doosare din naya soot banavaaya aur phaishan kee kitanee hee cheezen khareedeen 
sasuraal se mile hue roopaye kuchh bach rahe the 
kuchh mitron se udhaar le lie 
vah saahabee thaath banaakar saare daphtar par rob jamaana chaahata tha 
koee usase vetan to poochhega nahin mahaajan log usaka thaathbaat dekhakar saham jaenge 
vah jaanata tha achchhee aamadanee tabhee ho sakatee hai jab achchha thaath ho sadak ke chaukeedaar ko ek paisa kaaphee samajha jaata hai lekin usakee jagah saarjant ho to kisee kee himmat hee na padegee ki use ek paisa dikhae 
phatehaal bhikhaaree ke lie chutakee bahut samajhee jaatee hai lekin gerooe resham dhaaran karane vaale baabaajee ko lajaatelajaate bhee ek roopaya dena hee padata hai 
bhekh aur bheekh mein sanaatan se mitrata hai 
teesare din rama kotpaint pahanakar aur hait lagaakar nikala to usakee shaan hee kuchh aur ho gaee 
chaparaasiyon ne jhukakar salaam kie 
ramesh baaboo se milakar jab vah apane kaam ka chaarj lene aaya to dekha ek baraamade mein phatee huee mailee daree par ek miyaan saahab sandook par rajistar phailae baithe hain aur vyaapaaree log unhen chaaron taraph se ghere khade hain 
saamane gaadiyon thelon aur ikkon ka baazaar laga hua hai 
sabhee apaneapane kaam kee jaldee macha rahe hain 
kaheen logon mein gaaleegalauj ho rahee hai kaheen chaparaasiyon mein hanseedillagee 
saara kaam bade hee avyavasthit roop se ho raha hai 
us phatee huee daree par baithana rama ko apamaanajanak jaan pada 
vah seedhe ramesh baaboo se jaakar bola kya mujhe bhee isee mailee daree par bithaana chaahate hain ek achchheesee mez aur kaee kursiyaan bhijavaie aur chaparaasiyon ko hukm deejie ki ek aadamee se jyaada mere saamane na aane paave 
ramesh baaboo ne muskaraakar mez aur kursiyaan bhijava deen 
rama shaan se kursee par baitha boodhe munsheejee usakee uchchhrnkhalata par dil mein hans rahe the 
samajh gae abhee naya josh hai naee sanak hai 
chaarj de diya 
chaarj mein tha hee kya keval aaj kee aamadanee ka hisaab samajha dena tha 
kis jins par kis hisaab se chungee lee jaatee hai isakee chhapee huee taalika maujood thee rama aadha ghante mein apana kaam samajh gaya 
boodhe munsheejee ne yadyapi khud hee yah jagah chhodee thee par is vakt jaate hue unhen duhkh ho raha tha 
isee jagah vah tees saal se baraabar baithate chale aate the 
isee jagah kee badalaut unhonne dhan aur yash donon hee kamaaya tha 
use chhodate hue kyon na duhkh hota 
chaarj dekar jab vah vida hone lage to rama unake saath jeene ke neeche tak gaya 
khaan saahab usakee is namrata se prasann ho gae 
muskaraakar bole har ek biltee par ek aana bandha hua hai khulee huee baat hai 
log shauk se dete hain 
aap ameer aadamee hain magar rasm na bigaadiega 
ek baar koee rasm toot jaatee hai to usaka bandhana mushkil ho jaata hai 
is ek aane mein aadha chaparaasiyon ka hak hai 
jo bade baaboo pahale the vah pachees roopaye maheena lete the magar yah kuchh nahin lete 
rama ne aroochi prakat karate hue kaha ganda kaam hai main sagaee se kaam karana chaahata hoon 
boodhe miyaan ne hansakar kaha abhee ganda maaloom hota hai lekin phir isee mein maza aaega 
khaan saahab ko vida karake rama apanee kursee par aa baitha aur ek chaparaasee se bola in logon se kaho baraamade ke neeche chale jaen 
ekek karake nambaravaar aaven ek kaagaj par sabake naam nambaravaar likh liya karo 
ek baniya jo do ghante se khada tha khush hokar bola haan sarakaar yah bahut achchha hoga 
ramaanaath jo pahale aave usaka kaam pahale hona chaahie 
baakee log apana nambar aane tak baahar rahen 
yah nahin ki sabase peechhe vaale shor machaakar pahale aa jaen aur pahale vaale khade munh taakate rahen 
kaee vyaapaariyon ne kaha haan baaboojee yah intajaam ho jae to bahut achchha ho bhabhbhad mein badee der ho jaatee hai 
itana niyantran rama ka rob jamaane ke lie kaaphee tha 
vaniksamaaj mein aaj hee usake rangdhang kee aalochana aur prashansa hone lagee 
kisee bade kolej ke prophasar ko itanee khyaati umrabhar mein na milatee 
dochaar din ke anubhav se hee rama ko saare daanvghaat maaloom ho gae 
aiseeaisee baaten soojh gaee jo khaan saahab ko khvaab mein bhee na soojhee theen 
maal kee taul ginatee aur parakh mein itanee dhaandhalee thee jisakee koee had nahin 
jab is dhaandhalee se vyaapaaree log saikadon kee rakam dakaar jaate hain to rama biltee par ek aana lekar hee kyon santusht ho jaay jisamen aadha aana chaparaasiyon ka hai 
maal kee taul aur parakh mein drdhata se niyamon ka paalan karake vah dhan aur keerti donon hee kama sakata hai 
yah avasar vah kyon chhodane laga visheshakar jab bade baaboo usake gahare dost the 
ramesh baaboo is nae rang eet kee kaarypatuta par mugdh ho gae 
usakee peeth thonkakar bole kaayade ke andar raho aur jo chaaho karo 
tum par aanch tak na aane paayegee 
rama kee aamadanee tezee se badhane lagee 
aamadanee ke saath prabhaav bhee badha 
sookhee kalam ghisane vaale daphtar ke baabuon ko jab sigaret paan chaay ya jalapaan kee ichchha hotee to rama ke paas chale aate us bahatee ganga mein sabhee haath dho sakate the 
saare daphtar mein rama kee saraahana hone lagee 
paise ko to vah theekara samajhata hai kya dil hai ki vaah aur jaisa dil hai vaisee hee zabaan bhee 
maaloom hota hai nasnas mein sharaaphat bharee huee hai 
baabuon ka jab yah haal tha to chaparaasiyon aur muharriron ka poochhana hee kya sabkesab rama ke bina daamon gulaam the 
un gareebon kee aamadanee hee nahin pratishtha bhee khoob badh gaee thee 
jahaan gaadeevaan tak phatakaar diya karate the vahaan ab achchheachchhe kee gardan pakadakar neeche dhakel dete the 
ramaanaath kee tootee bolane lagee 
magar jaalapa kee abhilaashaen abhee ek bhee pooree na huee 
naagapanchamee ke din muhalle kee kaee yuvatiyaan jaalapa ke saath kajalee khelane aaeen magar jaalapa apane kamare ke baahar nahin nikalee 
bhaadon mein janmaashtamee ka utsav aaya 
pados hee mein ek sethajee rahate the unake yahaan badee dhoomadhaam se utsav manaaya jaata tha 
vahaan se saas aur bahoo ko bulaava aaya 
jaageshvaree gaee jaalapa ne jaane se inkaar kiya 
in teen maheenon mein usane rama se ek baar bhee aabhooshan kee charcha na kee par usaka yah ekaantprem usake aacharan se uttejak tha 
isase jyaada uttejak vah puraana soocheepatr tha jo ek din rama kaheen se utha laaya tha 
isamen bhaanti bhaanti ke sundar aabhooshanon ke namoone bane hue the 
unake mooly bhee likhe hue the 
jaalapa ekaant mein is soocheepatr ko bade dhyaan se dekha karatee 
rama ko dekhate hee vah soocheepatr chhipa letee thee 
is haardik kaamana ko prakat karake vah apanee hansee na udavaana chaahatee thee 
rama aadhee raat ke baad lauta to dekha jaalapa chaarapaee par padee hai 
hansakar bola bada achchha gaana ho raha tha 
tum nahin gaee badee galatee kee 
jaalapa ne munh udhar liya koee uttar na diya 
rama ne phir kaha yahaan akele padepade tumhaara jee ghabaraata raha hoga 
jaalapa ne teevr svar mein kaha tum kahate ho mainne galatee kee main samajhatee hoon mainne achchha kiya 
vahaan kisake munh mein kaalikh lagatee 
jaalapa taana to na dena chaahatee thee par rama kee in baaton ne use uttejit kar diya 
rosh ka ek kaaran yah bhee tha ki use akelee chhodakar saara ghar utsav dekhane chala gaya 
agar un logon ke hraday hota to kya vahaan jaane se inkaar na kar dete 
rama ne lajjit hokar kaha kaalikh lagane kee to koee baat na thee sabhee jaanate hain ki choree ho gaee hai aur is zamaane mein dochaar hazaar ke gahane banava lena munh ka kaur nahin hai 
choree ka shabd zabaan par laate hue rama ka hraday dhadak utha 
jaalapa pati kee or teevr drshti se dekhakar rah gaee 
aur kuchh bolane se baat badh jaane ka bhay tha par rama ko usakee drshti se aisa bhaasit hua maano use choree ka rahasy maaloom hai aur vah keval sankoch ke kaaran use kholakar nahin kah rahee hai 
use us svapn kee baat bhee yaad aaee jo jaalapa ne choree kee raat ko dekha tha 
vah drshti baan ke samaan usake hraday ko chhedane lagee usane socha shaayad mujhe bhamr hua 
is drshti mein rosh ke siva aur koee bhaav nahin hai magar yah kuchh bolatee kyon nahin chup kyon ho gaee usaka chup ho jaana hee gajab tha 
apane man ka sanshay mitaane aur jaalapa ke man kee thaah lene ke lie rama ne maano dubbee maaree yah kaun jaanata tha ki dolee se utarate hee yah vipatti tumhaara svaagat karegee 
jaalapa aankhon mein aansoo bharakar bolee to main tumase gahanon ke lie rotee to nahin hoon 
bhaagy mein jo likha tha vah hua 
aage bhee vahee hoga jo likha hai 
jo auraten gahane nahin pahanateen kya unake din nahin katate 
