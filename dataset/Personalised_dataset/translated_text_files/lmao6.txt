ramaanaath ne javaanon ke svabhaav ke anusaar jaalapa se khoob jeebh udaee thee 
khoob badhbadhakar baaten kee theen 
jameendaaree hai usase kaee hajaar ka napha hai 
baink mein roopaye hain unaka sood aata hai 
jaalapa se ab agar gahane kee baat kahee gaee to ramaanaath ko vah poora labaadiya samajhegee 
bola parda to ek din khul hee jaayaga par itanee jaldee khol dene ka nateeja yahee hoga ki vah hamen neech samajhane lagegee 
shaayad apane gharavaalon ko bhee likh bheje 
chaaron taraph badanaamee hogee 
dayaanaath hamane to deenadayaal se yah kabhee na kaha tha ki ham lakhapatee hain 
ramaanaath to aapane yahee kab kaha tha ki ham udhaar gahane lae hain aur dochaar din mein lauta denge aakhir yah saara svaang apanee dhaak baithaane ke lie hee kiya tha ya kuchh aur 
dayaanaath to phir kisee doosare bahaane se maangana padega 
bina maange kaam nahin chal sakata kal ya to roopaye dene padenge ya gahane lautaane padenge 
aur koee raah nahin 
ramaanaath ne koee javaab na diya 
jaageshvaree bolee aur kaunsa bahaana kiya jaayaga agar kaha jaay kisee ko manganee dena hai to shaayad vah degee nahin 
degee bhee to dochaar din mein lautaenge kaise 
dayaanaath ko ek upaay soojha 
bole agar un gahanon ke badale mulamme ke gahane de die jaen magar turant hee unhen gyaat ho gaya ki yah lachar baat hai khud hee usaka virodh karate hue kaha haan baad mulamma ud jaayaga to phir lajjit hona padega 
akl kuchh kaam nahin karatee 
mujhe to yahee soojhata hai yah saaree sthiti use samajha dee jaay 
zara der ke lie use dukh to jaroor hoga lekin aage ke vaaste raasta saaph ho jaega 
sambhav tha jaisa dayaanaath ka vichaar tha ki jaalapa rodhokar shaant ho jaayagee par rama kee isamen kirakiree hotee thee 
phir vah munh na dikha sakega 
jab vah usase kahegee tumhaaree jameendaaree kya huee baink ke roopaye kya hue to use kya javaab dega virakt bhaav se bola isamen beijjatee ke siva aur kuchh na hoga 
aap kya sarraaph ko dochaarchhah maheene nahin taal sakate aap dena chaahen to itane dinon mein hajaarbaarah sau roopaye badee aasaanee se de sakate hain 
dayaanaath ne poochha kaise 
ramaanaath usee tarah jaise aapake aur bhaee karate hain 
dayaanaath vah mujhase nahin ho sakata 
teenon kuchh der tak maun baithe rahe 
dayaanaath ne apana phaisala suna diya 
jaageshvaree aur rama ko yah phaisala manjoor na tha 
isalie ab is gutthee ke sulajhaane ka bhaar unheen donon par tha 
jaageshvaree ne bhee ek tarah se nishchay kar liya tha 
dayaanaath ko jhakh maarakar apana niyam todana padega 
yah kahaan kee neeti hai ki hamaare oopar sankat pada hua ho aur ham apane niyamon ka raag alaape jaen 
ramaanaath buree tarah phansa tha 
vah khoob jaanata tha ki pitaajee ne jo kaam kabhee nahin kiya vah aaj na karenge 
unhen jaalapa se gahane maangane mein koee sankoch na hoga aur yahee vah na chaahata tha 
vah pachhataata raha tha ki mainne kyon jaalapa se deengen maareen 
ab apane munh kee laalee rakhane ka saara bhaar usee par tha 
jaalapa kee anupam chhavi ne pahale hee din us par mohinee daal dee thee 
vah apane saubhaagy par phoola na samaata tha 
kya yah ghar aisee anany sundaree ke yogy tha jaalapa ke pita paanch roopaye ke naukar the par jaalapa ne kabhee apane ghar mein jhaadoo na lagaee thee 
kabhee apanee dhotee na chhaantee thee 
apana bichhaavan na bichhaaya tha 
yahaan tak ki apanee ke dhotee kee kheench tak na see thee 
dayaanaath pachaas roopaye paate the par yahaan keval chaukabaasan karane ke lie maharee thee 
baakee saara kaam apane hee haathon karana padata tha 
jaalapa shahar aur dehaat ka phark kya jaane shahar mein rahane ka use kabhee avasar hee na pada tha 
vah kaee baar pati aur saas se saashchary poochh chukee thee kya yahaan koee naukar nahin hai jaalapa ke ghar doodhdaheeghee kee kamee nahin thee 
yahaan bachchon ko bhee doodh mayassar na tha 
in saare abhaavon kee poorti ke lie ramaanaath ke paas meetheemeethee badeebadee baaton ke siva aur kya tha 
ghar ka kiraaya paanch roopaya tha ramaanaath ne pandrah batalae the 
ladakon kee shiksha ka kharch mushkil se das roopaye tha ramaanaath ne chaalees batalae the 
us samay use isakee zara bhee shanka na thee ki ek din saara bhanda phat jaega 
mithya dooradarshee nahin hota lekin vah din itanee jaldee aayaga yah kaun jaanata tha 
agar usane ye deengen na maaree hoteen to jaageshvaree kee tarah vah bhee saara bhaar dayaanaath par chhodakar nishchint ho jaata lekin is vakt vah apane hee banae hue jaal mein phans gaya tha 
kaise nikale usane kitane hee upaay soche lekin koee aisa na tha jo aage chalakar use ulajhanon mein na daal deta daladal mein na phansa deta 
ekaek use ek chaal soojhee 
usaka dil uchhal pada par is baat ko vah munh tak na la saka oh 
kitanee neechata hai kitana kapat kitanee nirdayata apanee preyasee ke saath aisee dhoortata usake man ne use dhikkaara agar is vakt use koee ek hajaar roopaya de deta to vah usaka umrabhar ke lie gulaam ho jaata 
dayaanaath ne poochha koee baat soojhee mujhe to kuchh nahin soojhata 
koee upaay sochana hee padega 
pa hee sochie mujhe to kuchh nahin soojhata 
kyon nahin usase doteen gahane maang lete tum chaaho to le sakate ho hamaare lie mushkil hai 
mujhe sharm aatee hai 
tum vichitr aadamee ho na khud maangoge na mujhe maangane doge to aakhir yah naav kaise chalegee main ek baar nahin hajaar baar kah chuka ki mujhase koee aasha mat rakho 
main apane aakhiree din jel mein nahin kaat sakata isamen sharm kee kya baat hai meree samajh mein nahin aata 
kisake jeevan mein aise kuavasar nahin aate tumheen apanee maan se poochho 
jaageshvaree ne anumodan kiya mujhase to nahin dekha jaata tha ki apana aadamee chinta mein pada rahe main gahane pahane baithee rahoon 
nahin to aaj mere paas bhee gahane na hote ekek karake sab nikal gae 
vivaah mein paanch hajaar se kam ka chadhaava nahin gaya tha magar paanch hee saal mein sab svaaha ho gaya 
tab se ek chhalla banavaana bhee naseeb na hua 
dayaanaath zor dekar bole sharm karane ka yah avasar nahin hai 
inhen maangana padega 
ramaanaath ne jhempate hue kaha main maang to nahin sakata kahie utha laoon 
yah kahatekahate lajja kshobh aur apanee neechata ke gyaan se usakee aankhen sajal ho gaee 
dayaanaath ne bhaunchakdh hokar kaha utha laoge usase chhipaakar 
ramaanaath ne teevr kanth se kaha aur aap kya samajh rahe hain 
dayaanaath ne maathe par haath rakh liya aur ek kshan ke baad aahat kanth se bole nahin main aisa na karane doonga 
mainne chhal kabhee nahin kiya aur na kabhee karoonga 
vah bhee apanee bahoo ke saath chhihchhih jo kaam seedhe se chal sakata hai usake lie yah phareb kaheen usakee nigaah pad gaee to samajhate ho vah tumhen dil mein kya samajhegee maang lena isase kaheen achchha hai 
ramaanaath aapako isase kya matalab 
mujhase cheezen le leejiega magar jab aap jaanate the yah naubat aaegee to itane jevar le jaane kee jaroorat hee kya thee vyarth kee vipatti mol lee 
isase kaee laakh guna achchha tha ki aasaanee se jitana le ja sakate utana hee le jaate 
us bhojan se kya laabh ki pet mein peeda hone lage main to samajh raha tha ki aapane koee maarg nikaal liya hoga 
mujhe kya maaloom tha ki aap mere sir yah museebaton kee tokaree patak denge 
varana main un cheezon ko kabhee na le jaane deta 
dayaanaath kuchh lajjit hokar bole itane par bhee chandrahaar na hone se vahaan haaytoba mach gaee 
ramaanaath us haaytoba se hamaaree kya haani ho sakatee thee 
jab itana karane par bhee haaytoba mach gaee to matalab bhee to na poora hua 
udhar badanaamee huee idhar yah aaphat sir par aaee 
main yah nahin dikhaana chaahata ki ham itane phatehaal hain 
choree ho jaane par to sabr karana hee padega 
dayaanaath chup ho gae 
us aavesh mein rama ne unhen khoob khareekharee sunaee aur vah chupachaap sunate rahe 
aakhir jab na suna gaya to uthakar pustakaalay chale gae 
yah unaka nity ka niyam tha 
jab tak dochaar patrpatrikaen na padhalen unhen khaana na hajam hota tha 
usee surakshit gadhee mein pahunchakar ghar kee chintaon aur baadhaon se unakee jaan bachatee thee 
rama bhee vahaan se utha par jaalapa ke paas na jaakar apane kamare mein gaya 
usaka koee kamara alag to tha nahin ek hee mardaana kamara tha isee mein dayaanaath apane doston se gapshap karate donon ladake padhate aur rama mitron ke saath shataranj khelata 
rama kamare mein pahuncha to donon ladake taash khel rahe the 
gopee ka terahavaan saal tha vishvambhar ka navaan 
rama khud khoob taash aur shataranj khelata par bhaeeyon ko khelate dekhakar haath mein khujalee hone lagatee thee 
khud chaahe dinabhar sairsapaate kiya kare magar kya majaal ki bhaee kaheen ghoomane nikal jaen 
dayaanaath khud ladakon ko kabhee na maarate the 
avasar milata to unake saath khelate the 
unhen kanakauve udaate dekhakar unakee baalprakrti sajag ho jaatee thee 
dochaar pench ladaadete 
bachchon ke saath kabheekabhee gulleedanda bhee khelate the 
isalie ladake jitana rama se darate utana hee pita se prem karate the 
rama ko dekhate hee ladakon ne taash ko taat ke neeche chhipa diya aur padhane lage 
sir jhukae chapat kee prateeksha kar rahe the par ramaanaath ne chapat nahin lagaee modhe par baithakar gopeenaath se bola tumane bhang kee dukaan dekhee hai na nukkad par 
gopeenaath prasann hokar bola haan dekhee kyon nahin 
jaakar chaar paise ka maajoon le lo daude hue aana 
haan halavaee kee dukaan se aadha ser mithaee bhee lete aana 
yah roopaya lo 
koee pandrah minat mein rama ye donon cheezen le jaalapa ke kamare kee or chala 
raat ke das baj gae the 
jaalapa khulee huee chhat par letee huee thee 
jeth kee sunaharee chaandanee mein saamane phaile hue nagar ke kalash gumbad aur vrksh svapnchitron se lagate the 
jaalapa kee aankhen chandrama kee or lagee huee theen 
use aisa maaloom ho raha tha main chandrama kee or udee ja rahee hoon 
use apanee naak mein khushkee aankhon mein jalan aur sir mein chakkar maaloom ho raha tha 
koee baat dhyaan mein aate hee bhool jaatee aur bahut yaad karane par bhee yaad na aatee thee 
ek baar ghar kee yaad aa gaee rone lagee 
ek hee kshan mein saheliyon kee yaad aa gaee hansane lagee 
jaalapa ne uthakar poochha potalee mein kya hai 
ramaanaath boojh jao to jaanoon 
jaalapa hansee ka golagappa hai yah kahakar hansane lagee 
ramaanaath malatab 
jaalapa neend kee gatharee hogee 
ramaanaath malatab 
jaalapa to prem kee pitaaree hogee 
ramaanaath theek aaj main tumhen phoolon kee devee banaoonga 
jaalapa khil uthee 
rama ne bade anuraag se use phoolon ke gahane pahanaane shuroo kie phoolon ke sheetal komal sparsh se jaalapa ke komal shareer mein gudagudeesee hone lagee 
unheen phoolon kee bhaanti usaka ekek rom praphullit ho gaya 
rama ne muskaraakar kaha kuchh upahaar 
jaalapa ne kuchh uttar na diya 
is vesh mein pati kee or taakate hue bhee use sankoch hua 
usakee badee ichchha huee ki zara aaeene mein apanee chhavi dekhe 
saamane kamare mein laimp jal raha tha vah uthakar kamare mein gaee aur aaeene ke saamane khadee ho gaee 
nashe kee tarang mein use aisa maaloom hua ki main sachamuch phoolon kee devee hoon 
usane paanadaan utha liya aur baahar aakar paan banaane lagee 
rama ko is samay apane kapatvyavahaar par badee glaani ho rahee thee 
jaalapa ne kamare se lautakar premollasit najaron se usakee or dekha to usane munh udhar liya 
us saral vishvaas se bharee huee aankhon ke saamane vah taak na saka 
usane socha main kitana bada kaayar hoon 
kya main baaboojee ko saaphsaaph javaab na de sakata tha mainne haamee hee kyon bharee kya jaalapa se ghar kee dasha saaphsaaph kah dena mera kartavy na tha usakee aankhen bhar aaee 
jaakar munder ke paas khada ho gaya 
pranay ke us nirmal prakaash mein usaka manovikaar kisee bhanyakar jantu kee bhaanti ghoorata hua jaan padata tha 
use apane oopar itanee ghrna huee ki ek baar jee mein aaya saara kapatvyavahaar khol doon lekin sambhal gaya 
kitana bhayankar parinaam hoga 
jaalapa kee nazaron se phir jaane kee kalpana hee usake lie asahy thee 
jaalapa ne premsaras najaron se dekhakar kaha mere daadaajee tumhen dekhakar gae aur ammaajee se tumhaara bakhaan karane lage to main sochatee thee ki tum kaise hoge 
mere man mein tarahtarah ke chitr aate the 
ramaanaath ne ek lambee saans kheenchee 
kuchh javaab na diya 
jaalapa ne phir kaha meree sakhiyaan tumhen dekhakar mugdh ho gaee 
shahajaadee to khidakee ke saamane se hatatee hee na thee 
tumase baaten karane kee usakee badee ichchha thee 
jab tum andar gae the to usee ne tumhen paan ke beede die the yaad hai 
rama ne koee javaab na diya 
jaalapa ajee vahee jo rangroop mein sabase achchhee thee jisake gaal par ek til tha tumane usakee or bade prem se dekha tha bechaaree laaj ke maare gad gaee thee 
mujhase kahane lagee jeeja to bade rasik jaan padate hain 
sakhiyon ne use khoob chidhaaya bechaaree rooaansee ho gaee 
yaad hai 
rama ne maano nadee mein doobate hue kaha mujhe to yaad nahin aata 
jaalapa achchha abakee chaloge to dikha doongee 
aaj tum baazaar kee taraph gae the ki nahin 
rama ne sir jhukaakar kaha aaj to phurasat nahin milee 
jaalapa jao main tumase na boloongee roj heelehavaale karate ho achchha kal la doge na 
ramaanaath ka kaleja masos utha 
yah chandrahaar ke lie itanee vikal ho rahee hai 
ise kya maaloom ki durbhaagy isaka sarvasv lootane ka saamaan kar raha hai 
jis saral baalika par use apane praanon ko nyochhaavar karana chaahie tha usee ka sarvasv apaharan karane par vah tula hua hai vah itana vyagr hua ki jee mein aaya kothe se koodakar praanon ka ant kar de 
