rama daphtar se ghar pahuncha to chaar baj rahe the 
vah daphtar hee mein tha ki aasamaan par baadal ghir aae 
paanee aaya hee chaahata tha par rama ko ghar pahunchane kee itanee bechainee ho rahee thee ki usase rooka na gaya 
haate ke baahar bhee na nikalane paaya tha ki jor kee varsha hone lagee 
aashaadh ka pahala paanee tha ek hee kshan mein vah lathapath ho gaya 
phir bhee vah kaheen rooka nahin 
naukaree mil jaane ka shubh samaachaar sunaane ka aanand is daungade kee kya paravaah kar sakata tha vetan to keval tees hee roopaye the par jagah aamadanee kee thee 
usane manheeman hisaab laga liya tha ki kitana maasik bachat ho jaane se vah jaalapa ke lie chandrahaar banava sakega 
agar pachaassaath roopaye maheene bhee bach jaayan to paanch saal mein jaalapa gahanon se lad jaegee 
kaunsa aabhooshan kitane ka hoga isaka bhee usane anumaan kar liya tha 
ghar pahunchakar usane kapade bhee na utaare lathapath jaalapa ke kamare mein pahunch gaya 
jaalapa use dekhate hee bolee yah bheeg kahaan gae raat kahaan gaayab the 
ramaanaath isee naukaree kee phikr mein pada hua hoon 
is vakt daphtar se chala aata hoon 
myunisipailitee ke daphtar mein mujhe ek jagah mil gaee 
jaalapa ne uchhalakar poochha sach kitane kee jagah hai 
rama ko theektheek batalaane mein sankoch hua 
tees kee naukaree bataana apamaan kee baat thee 
stree ke najaron mein tuchchh banana kaun chaahata hai 
bola abhee to chaalees milenge par jald tarakkee hogee 
jagah aamadanee kee hai 
jaalapa ne usake lie kisee bade pad kee kalpana kar rakhee thee 
bolee chaalees mein kya hoga bhala saathsabhaar to hote 
ramaanaath mil to sakatee thee sau roopaye kee bhee par yahaan raub hai aur aaraam hai 
pachaassaath roopaye oopar se mil jaenge 
jaalapa to tum ghoos loge gareebon ka gala kaatoge 
rama ne hansakar kaha nahin priye vah jagah aisee nahin ki gareebon ka gala kaatana pade 
badebade mahaajanon se rakamen milengee aur vah khushee se gale lagaayenge 
main jise chaahoon dinabhar daphtar mein khada rakhoon mahaajanon ka ekek minat ekek asharaphee ke baraabar hai 
jaldsejald apana kaam karaane ke lie ve khushaamad bhee karenge paise bhee denge 
jaalapa santusht ho gaee bolee haan tab theek hai 
gareebon ka kaam yon hee kar dena 
ramaanaath vah to karoonga hee 
jaalapa abhee ammaajee se to nahin kaha 
jaakar kah aao 
mujhe to sabase badee khushee yahee hai ki ab maaloom hoga ki yahaan mera bhee koee adhikaar hai 
ramaanaath haan jaata hoon magar unase to main bees hee batalaoonga 
jaalapa ne ullasit hokar kaha haan jee balki pandrah hee kahana oopar kee aamadanee kee to charcha hee karana vyarth hai 
bheetar ka hisaab ve le sakate hain 
main sabase pahale chandrahaar banavaoongee 
itane mein daakie ne pukaara 
rama ne daravaaze par jaakar dekha to usake naam ek paarsal aaya tha 
mahaashay deenadayaal ne bheja tha 
lekar khushkhush ghar mein aae aur jaalapa ke haathon mein rakhakar bole tumhaare ghar se aaya hai dekho isamen kya hai 
rama ne chatapat kainchee nikaalee aur paarsal khola usamen devadaar kee ek dibiya nikalee 
usamen ek chandrahaar rakha hua tha 
rama ne use nikaalakar dekha aur hansakar bola eeshvar ne tumhaaree sun lee cheej to bahut achchhee maaloom hotee hai 
jaalapa ne kunthit svar mein kaha ammaajee ko yah kya soojhee yah to unheen ka haar hai 
main to ise na loongee 
abhee daak ka vakt ho to lauta do 
rama ne vismit hokar kaha lautaane kee kya jaroorat hai vah naaraaj na hongee 
jaalapa ne naak sikodakar kaha meree bala se raanee roothengee apana suhaag lengee 
main unakee daya ke bina bhee jeetee rah sakatee hoon 
aaj itane dinon ke baad unhen mujh par daya aaee hai 
us vakt daya na aaee thee jab main unake ghar se vida huee thee 
unake gahane unhen mubaarak hon 
main kisee ka ehasaan nahin lena chaahatee 
abhee unake odhanepahanane ke din hain 
main kyon baadhak banoon 
tum kushal se rahoge to mujhe bahut gahane mil jaenge 
main ammaajee ko yah dikhaana chaahatee hoon ki jaalapa tumhaare gahanon kee bhookhee nahin hai 
rama ne santosh dete hue kaha meree samajh mein to tumhen haar rakh lena chaahie 
socho unhen kitana duhkh hoga 
vidaee ke samay yadi na diya to to achchha hee kiya 
nahin to aur gahanon ke saath yah bhee chala jaata 
jaalapa main ise loongee nahin yah nishchay hai 
ramaanaath aakhir kyon 
jaalapa meree ichchha 
ramaanaath is ichchha ka koee kaaran bhee to hoga 
jaalapa roondhe hue svar mein bolee kaaran yahee hai ki ammaajee ise khushee se nahin de rahee hain bahut sambhav hai ki ise bhejate samay vah roee bhee hon aur isamen to koee sandeh hee nahin ki ise vaapas paakar unhen sachcha aanand hoga 
dene vaale ka hraday dekhana chaahie 
prem se yadi vah mujhe ek chhalla bhee de den to main donon haathon se le loon 
jab dil par jabr karake duniya kee laaj se ya kisee ke dhikkaarane se diya to kya diya 
daan bhikhaariniyon ko diya jaata hai 
main kisee ka daan na loongee chaahe vah maata hee kyon na hon 
rama ne haar le liya aur chaarapaee se uthata hua bola zara amma aur baaboo jee ko to dikha doon 
kamsekam unase poochh to lena hee chaahie 
jaalapa ne haar usake haath se chheen liya aur bolee ve log mere kaun hote hain jo main unase poochhoon keval ek ghar mein rahane ka naata hai 
jab vah mujhe kuchh nahin samajhate to main bhee unhen kuchh nahin samajhatee 
yah kahate hue usane haar ko usee dibbe mein rakh diya aur us par kapada lapetakar seene lagee 
rama ne ek baar daratedarate phir kaha aisee jaldee kya hai daspaanch din mein lauta dena 
un logon kee bhee khaatir ho jaegee 
is par jaalapa ne kathor najaron se dekhakar kaha jab tak main ise lautaan doongee mere dil ko chain na aaega 
mere hraday mein kaantasa khatakata rahega 
abhee paarsal taiyaar hua jaata hai haal hee lauta do 
ek kshan mein paarsal taiyaar ho gaya aur rama use liye hue chintit bhaav se neeche chala 
