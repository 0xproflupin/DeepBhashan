aap sunre hai premchand ka likha upanyas gaban mere yaani kritika ke saath
naatak us vakt paas hota hai jab rasik samaaj use pansad kar leta hai 
baraat ka naatak us vakt paas hota hai jab raah chalate aadamee use pansad kar lete hain 
naatak kee pareeksha chaarpaanch ghante tak hotee rahatee hai baraat kee pareeksha ke lie keval itane hee minaton ka samay hota hai 
saaree sajaavat saaree daudadhoop aur taiyaaree ka nibataara paanch minaton mein ho jaata hai 
agar sabake munh se vaahvaah nikal gaya to tamaasha paas nahin to roopaya mehanat phikr sab akaarath 
dayaanaath ka tamaasha paas ho gaya 
shahar mein vah teesare darje mein aata gaanv mein avval darje mein aaya 
koee baajon kee dhondhonponpon sunakar mast ho raha tha koee motar ko aankhen gaadgaadakar dekh raha tha 
kuchh log phulavaariyon ke takht dekhakar lotlot jaate the 
aatishabaajee hee manoranjan ka kendr thee 
havaiyaan jab sakai se oopar jaateen aur aakaash mein laal hare neele peele kumakumese bikhar jaate jab charkhiyaan chhootateen aur unamen naachate hue mor nikal aate to log mantramugdhse ho jaate the 
vaah kya kaareegaree hai jaalapa ke lie in cheejon mein leshamaatr bhee aakarshan na tha 
haan vah var ko ek aankh dekhana chaahatee thee vah bhee sabase chhipaakar par us bheedbhaad mein aisa avasar kahaan 
dvaarachaar ke samay usakee sakhiyaan use chhat par kheench le gaee aur usane ramaanaath ko dekha 
usaka saara viraag saaree udaaseenata saaree manovyatha maano chhoomantar ho gaee thee 
munh par harsh kee laalima chha gaee 
anuraag sphoorti ka bhandaar hai 
dvaarachaar ke baad baraat janavaase chalee gaee 
bhojan kee taiyaariyaan hone lageen 
kisee ne pooriyaan khaee kisee ne upalon par khichadee pakaee 
dehaat ke tamaasha dekhanevaalon ke manoranjan ke lie naachgaana hone laga 
das baje sahasa phir baaje bajane lage 
maaloom hua ki chadhaava aa raha hai 
baraat mein har ek rasm danke kee chot par ada hotee hai 
doolha kaleva karane aa raha hai baaje bajane lage 
samadhee milane aa raha hai baaje bajane lage 
chadhaava jyonhee pahuncha ghar mein halachal mach gaee 
streepuroosh boodhejavaan sab chadhaava dekhane ke lie utsuk ho uthe 
jyonhee kishtiyaan mandap mein pahuncheen log sab kaam chhodakar dekhane daude 
aapas mein dhakkamdhakka hone laga 
maanakee pyaas se behaal ho rahee thee kanth sookha jaata tha chadhaava aate hee pyaas bhaag gaee 
deenadayaal maare bhookhpyaas ke nirjeevse pade the yah samaachaar sunate hee sachet hokar daude 
maanakee ekek cheez ko nikaalnikaalakar dekhane aur dikhaane lagee 
vahaan sabhee is kala ke visheshagy the 
madooo ne gahane banavae the auraton ne pahane the sabhee aalochana karane lage 
choohedantee kitanee sundar hai koee das tole kee hogee vaah saadhe 
gyaarah tole se ratteebhar bhee kam nikal jae to kuchh haar jaoon yah sheradahaan to dekho kya haath kee saphaee hai jee chaahata hai kaareegar ke haath choom len 
yah bhee baarah tole se kam na hoga 
vaah kabhee dekha bhee hai solah tole se kam nikal jae to munh na dikhaoon 
haan maal utana chokha nahin hai 
yah kangan to dekho bilkul pakkee jadaee hai kitana baareek kaam hai ki aankh nahin thaharatee kaisa damak raha hai 
sachche nageene hain 
jhoothe nageenon mein yah aab kahaan 
cheej to yah gulooband hai kitane khoobasoorat phool hain aur unake beech ke heere kaise chamak rahe hain kisee bangaalee sunaar ne banaaya hoga 
kya bangaaliyon ne kaareegaree ka theka le liya hai hamaare desh mein ekseek kaareegar pade hue hain 
bangaalee sunaar bechaare unakee kya baraabaree karenge 
isee tarah ekek cheej kee aalochana hotee rahee 
sahasa kisee ne kaha chandrahaar nahin hai kya 
maanakee ne ronee soorat banaakar kaha nahin chandrahaar nahin aaya 
ek mahila bolee are chandrahaar nahin aaya 
deenadayaal ne gambheer bhaav se kaha aur sabhee cheejen to hain ek chandrahaar hee to nahin hai 
usee mahila ne munh banaakar kaha chandrahaar kee baat hee aur hai 
maanakee ne chadhaav ko saamane se hataakar kaha bechaaree ke bhaag mein chandrahaar likha hee nahin hai 
is golaakaar jamaghat ke peechhe andhere mein aasha aur aakaanksha kee moortisee jaalapa bhee khadee thee 
aur sab gahanon ke naam kaan mein aate the chandrahaar ka naam na aata tha 
usakee chhaatee dhakdhak kar rahee thee 
chandrahaar nahin hai kya shaayad sabake neeche ho is tarah vah man ko samajhaatee rahee 
jab maaloom ho gaya chandrahaar nahin hai to usake kaleje par chotsee lag gaee 
maaloom hua deh mein rakt kee boond bhee nahin hai 
maano use moorchchha aa jaayagee 
vah unmaad kee see dasha mein apane kamare mein aaee aur phootphootakar rone lagee 
vah laalasa jo aaj saat varsh hue usake hraday mein ankurit huee thee jo is samay pushp aur pallav se ladee khadee thee us par vajrapaat ho gaya 
vah harabhara lahalahaata hua paudha jal gaya keval usakee raakh rah gaee 
aaj hee ke din par to usakee samast aashaen avalambit theen 
durdaiv ne aaj vah avalamb bhee chheen liya 
us niraasha ke aavesh mein usaka aisa jee chaahane laga ki apana munh noch daale 
usaka vash chalata to vah chadhaave ko uthaakar aag mein phenk detee 
kamare mein ek aale par shiv kee moorti rakhee huee thee 
usane use uthaakar aisa pataka ki usakee aashaon kee bhaanti vah bhee choorchoor ho gaee 
usane nishchay kiya main koee aabhooshan na pahanoongee 
aabhooshan pahanane se hota hee kya hai 
jo roopviheen hon ve apane ko gahane se sajaen mujhe to eeshvar ne yon hee sundaree banaaya hai main gahane na pahanakar bhee buree na lagoongee 
sastee cheejen utha lae jisamen roopaye kharch hote the usaka naam hee na liya 
agar ginatee hee ginaanee thee to itane hee daamon mein isake doone gahane aa jaate 
vah isee krodh mein bharee baithee thee ki usakee teen sakhiyaan aakar khadee ho gaee 
unhonne samajha tha jaalapa ko abhee chadhaav kee kuchh khabar nahin hai 
jaalapa ne unhen dekhate hee aankhen ponchh daaleen aur muskaraane lagee 
raadha muskaraakar bolee jaalapa maaloom hota hai toone badee tapasya kee thee aisa chadhaav mainne aaj tak nahin dekha tha 
ab to teree sab saadh pooree ho gaee 
jaalapa ne apanee lambeelambee palaken uthaakar usakee or aise deennajar se dekha maano jeevan mein ab usake lie koee aasha nahin hai 
haan bahan sab saadh pooree ho gaee 
in shabdon mein kitanee apaar marmaantak vedana bharee huee thee isaka anumaan teenon yuvatiyon mein koee bhee na kar sakee 
teenon kautoohal se usakee or taakane lageen maano usaka aashay unakee samajh mein na aaya ho baasantee ne kaha jee chaahata hai kaareegar ke haath choom loon 
shahajaadee bolee chadhaava aisa hee hona chaahie ki dekhane vaale bhadak uthen 
baasantee tumhaaree saas badee chatur jaan padatee hain koee cheej nahin chhodee 
jaalapa ne munh udharakar kaha aisa hee hoga 
raadha aur to sab kuchh hai keval chandrahaar nahin hai 
shahajaadee ek chandrahaar ke na hone se kya hota hai bahan usakee jagah gulooband to hai 
jaalapa ne vakrokti ke bhaav se kaha haan deh mein ek aankh ke na hone se kya hota hai aur sab ang hote hee hain aankhen huee to kya na huee to kya 
baalakon ke munh se gambheer baaten sunakar jaise hamen hansee aa jaatee hai usee tarah jaalapa ke munh se yah laalasa se bharee huee baaten sunakar raadha aur baasantee apanee hansee na rok sakeen 
haan shahajaadee ko hansee na aaee 
yah aabhooshan laalasa usake lie hansane kee baat nahin rone kee baat thee 
krtrim sahaanubhooti dikhaatee huee bolee sab na jaane kahaan ke jangalee hain ki aur sab cheejen to lae chandrahaar na lae jo sab gahanon ka raaja hai 
laala abhee aate hain to poochhatee hoon ki tumane yah kahaan kee reeti nikaalee hai aisa anarth bhee koee karata hai 
raadha aur baasantee dil mein kaamp rahee theen ki jaalapa kaheen taad na jaay 
unaka bas chalata to shahajaadee ka munh band kar deteen baarbaar use chup rahane ka ishaara kar rahee theen magar jaalapa ko shahajaadee ka yah vyangy sanvedana se paripoorn jaan pada 
sajal netr hokar bolee kya karogee poochhakar bahan jo hona tha so ho gaya 
shahajaadee tum poochhane ko kahatee ho main roolaakar chhodoongee 
mere chadhaav par kangan nahin aaya tha us vakt man aisa khakra hua ki saare gahanon par laat maar doon 
jab tak kangan na ban gae main neend bhar soee nahin 
raadha to kya tum jaanatee ho jaalapa ka chandrahaar na banega 
shahajaadee banega tab banega is avasar par to nahin bana 
daspaanch kee cheez to hai nahin ki jab chaaha banava liya saikadon ka kharch hai phir kaareegar to hamesha achchhe nahin milate 
jaalapa ka bhagn hraday shahajaadee kee in baaton se maano jee utha vah roondhe kanth se bolee yahee to main bhee sochatee hoon bahan jab aaj na mila to phir kya milega 
raadha aur baasantee manheeman shahajaadee ko kos rahee theen aur thappad dikhadikhaakar dhamaka rahee theen par shahajaadee ko is vakt tamaashe ka maja aa raha tha 
bolee nahin yah baat nahin hai jallee aagrah karane se sab kuchh ho sakata hai saassasur ko baarbaar yaad dilaatee rahana 
bahanoeejee se dochaar din roothe rahane se bhee bahut kuchh kaam nikal sakata hai 
bas yahee samajh lo ki gharavaale chain na lene paen yah baat haradam unake dhyaan mein rahe 
unhen maaloom ho jaay ki bina chandrahaar banavae kushal nahin 
tum zara bhee dheelee padeen aur kaam bigada 
raadha ne hansee ko rokate hue kaha inase na bane to tumhen bula len kyon ab uthogee ki saaree raat upadesh hee karatee rahogee 
shahajaadee chalatee hoon aisee kya bhaagad padee hai 
haan khoob yaad aaee kyon jallee teree ammaajee ke paas bada achchha chandrahaar hai 
tujhe na dengee 
jaalapa ne ek lambee saans lekar kaha kya kahoon bahan mujhe to aasha nahin hai 
shahajaadee ek baar kahakar dekho to ab unake kaun pahananeodhane ke din baithe hain 
jaalapa mujhase to na kaha jaayaga 
shahajaadee main kah doongee 
jaalapa nahinnahin tumhaare haath jodatee hoon 
main zara unake maatrsneh kee pareeksha lena chaahatee hoon 
baasantee ne shahajaadee ka haath pakadakar kaha ab uthegee bhee ki yahaan saaree raat upadesh hee detee rahegee 
shahajaadee uthee par jaalapa raasta rokakar khadee ho gaee aur bolee nahin abhee baitho bahan tumhaare pairon padatee hoon 
shahajaadee jab yah donon chudailen baithane bhee den 
main to tumhen gur sikhaatee hoon aur yah donon mujh par jhallaatee hain 
sun nahin rahee ho main bhee vish kee gaanth hoon 
baasantee vish kee gaanth to too hai hee 
shahajaadee tum bhee to sasuraal se saalabhar baad aaee ho kaunkaunsee naee cheejen banava laee 
baasantee aur tumane teen saal mein kya banava liya 
shahajaadee meree baat chhodo mera khasam to meree baat hee nahin poochhata 
raadha prem ke saamane gahanon ka koee mooly nahin 
shahajaadee to sookha prem tumheen ko gale 
itane mein maanakee ne aakar kaha tum teenon yahaan baithee kya kar rahee ho chalo vahaan log khaana khaane aa rahe hain 
teenon yuvatiyaan chalee gaee 
jaalapa maata ke gale mein chandrahaar kee shobha dekhakar manheeman sochane lagee gahanon se inaka jee ab tak nahin bhara 

