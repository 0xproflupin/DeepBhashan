rama ke parichiton mein ek ramesh baaboo myoonisipal bord mein hed klark the 
umr to chaalees ke oopar thee par the bade rasik 
shataranj khelane baith jaate to savera kar dete 
daphtar bhee bhool jaate 
na aage naath na peechhe pagaha 
javaanee mein stree mar gaee thee doosara vivaah nahin kiya 
us ekaant jeevan mein siva vinod ke aur kya avalamb tha 
chaahate to hazaaron ke vaarenyaare karate par rishvat kee kaudee bhee haraam samajhate the 
rama se bada sneh rakhate the 
aur kaun aisa nithalla tha jo raatraat bhar unase shataranj khelata 
aaj kaee din se bechaare bahut vyaakul ho rahe the 
shataranj kee ek baajee bhee na huee 
akhabaar kahaan tak padhate 
rama idhar doek baar aaya avashy par bisaat par na baitha ramesh baaboo ne muhare bichha die 
usako pakadakar baithaaya par vah baitha nahin 
vah kyon shataranj khelane laga 
bahoo aaee hai usaka munh dekhega usase premaalaap karega ki is boodhe ke saath shataranj khelega kaee baar jee mein aaya use bulavaen par yah sochakar ki vah kyon aane laga rah gae 
kahaan jaen sinema hee dekh aaven kisee tarah samay to kate 
sinema se unhen bahut prem na tha par is vakt unhen sinema ke siva aur kuchh na soojha 
kapade pahane aur jaana hee chaahate the ki rama ne kamare mein kadam rakha 
ramesh use dekhate hee gend kee tarah ludhakakar dvaar par ja pahunche aur usaka haath pakadakar bole aaie aaie baaboo ramaanaath saahab bahaadur tum to is buddhe ko bilkul bhool hee gae 
haan bhaee ab kyon aaoge premika kee raseelee baaton ka aanand yahaan kahaan choree ka kuchh pata chala 
ramaanaath kuchh bhee nahin 
ramesh bahut achchha hua thaane mein rapat nahin likhaee nahin saudo sau ke matthe aur jaate 
bahoo ko to bada duhkh hua hoga 
ramaanaath kuchh poochhie mat tabhee se daanapaanee chhod rakha hai main to tang aa gaya 
jee mein aata hai kaheen bhaag jaoon 
baaboojee sunate nahin 
ramesh baaboojee ke paas kya kaee ka khajaana rakha hua hai abhee chaarpaanch hazaar kharch kie hain phir kahaan se laakar gahane banava den dasbees hazaar roopaye honge to abhee to bachche bhee to saamane hain aur naukaree ka bharosa hee kya pachaas roope hota hee kya hai 
ramaanaath main to museebat mein phans gaya 
ab maaloom hota hai kaheen naukaree karanee padegee 
chain se khaate aur mauj udaate the nahin to baithebaithae is maayaajaal mein phanse 
ab batalaie hai kaheen naukareechaakaree ka sahaara 
ramesh ne taak par se muhare aur bisaat utaarate hue kaha aao ek baajee ho jae phir is maamale ko sochen ise jitana aasaan samajh rahe ho utana aasaan nahin hai 
achchheachchhe dhakke kha rahe hain 
ramaanaath mera to is vakt khelane ko jee nahin chaahata 
jab tak yah prashn hal na ho jaay mere hosh thikaane nahin honge 
ramesh baaboo ne shataranj ke muhare bichhaate hue kaha aao baitho 
ek baar to khel lo phir sochen kya ho sakata hai 
ramaanaath zara bhee jee nahin chaahata main jaanata ki sir mudaate hee ole padenge to main vivaah ke nazadeek hee na jaata 
ramesh ajee dochaar chaalen chalo to aapheeaap jee lag jaayaga 
zara akl kee gaanth to khule 
baazee shuroo huee 
kaee maamoolee chaalon ke baad ramesh baaboo ne rama ka rookh peet liya 
ramaanaath oh kya galatee huee 
ramesh baaboo kee aankhon mein nashe keesee laalee chhaane lagee 
shataranj unake lie sharaab se kam maadak na tha 
bole bohanee to achchhee huee tumhaare lie main ek jagah soch raha hoon 
magar vetan bahut kam hai keval tees roopaye 
vah rangee daadhee vaale khaan saahab nahin hain unase kaam nahin hota 
baalbachche vaale aadamee hain 
vah to kaee baar kah chuke hain mujhe chhuttee deejie 
tumhaare laayak to vah jagah nahin hai chaaho to kar lo 
yah kahatekahate rama ka pheela maar liya 
rama ne pheele ko phir uthaane kee cheshta karake kaha aap mujhe baaton mein lagaakar mere muhare udaate jaate hain isakee sanad nahin lao mera pheela 
ramesh dekho bhaee beeemaanee mat karo 
mainne tumhaara pheela jabaradastee to nahin uthaaya 
haan to tumhen vah jagah manjoor hai 
ramaanaath vetan to tees hai 
ramesh haan vetan to kam hai magar shaayad aage chalakar badh jae 
meree to raay hai kar lo 
ramaanaath achchhee baat hai aapakee salaah hai to kar loonga 
ramesh jagah aamadanee kee hai 
miyaan ne to usee jagah par rahate hue ladakon ko eme elelbee kara liya 
do kolej mein padhate hain 
ladakiyon kee shaadiyaan achchhe gharon mein keen 
haan zara samajhboojhakar kaam karane kee jaroorat hai 
ramaanaath aamadanee kee mujhe parava nahin rishvat koee achchhee cheez to hai nahin 
ramesh bahut kharaab magar baalbachchon vaale aadamee kya karen 
tees roopayon mein guzar nahin ho sakatee 
main akela aadamee hoon 
mere lie dedh sau kaaphee hain 
kuchh bacha bhee leta hoon lekin jis ghar mein bahut se aadamee hon ladakon kee padhaee ho ladakiyon kee shaadiyaan hon vah aadamee kya kar sakata hai 
jab tak chhotechhote aadamiyon ka vetan itana na ho jaega ki vah bhalamanasee ke saath nirvaah kar saken tab tak rishvat band na hogee 
yahee roteedaal gheedoodh to vah bhee khaate hain 
phir ek ko tees roopaye aur doosare ko teen sau roope kyon dete ho rama ka pharjee pit gaya ramesh baaboo ne bade zor se kahakaha maara 
rama ne rosh ke saath kaha agar aap chupachaap khelate hain to khelie nahin main jaata hoon 
mujhe baaton mein lagaakar saare muhare uda lie 
ramesh achchha saahab ab boloon to zabaan pakad leejie 
yah leejie shah to tum kal arjee de do 
ummeed to hai tumhen yah jagah mil jaegee magar jis din jagah mile mere saath raatbhar khelana hoga 
ramaanaath aap to do hee maaton mein rone lagate hain 
ramesh ajee vah din gae jab aap mujhe maat diya karate the 
aajakal chandrama balavaan hain 
idhar mainne ek maan si kiya hai 
kya majaal ki koee maat de sake 
phir shah 
ramaanaath jee to chaahata hai doosaree baazee maat dekar jaoon magar der hogee 
ramesh der kya hogee 
abhee to nau baje hain 
khel lo dil ka aramaan nikal jaay 
yah shah aur maat 
ramaanaath achchha kal kee rahee 
kal lalakaar kar paanch maaten na dee hon to kahiega 
ramesh ajee jao bhee tum mujhe kya maat doge himmat ho to abhee sahee 
ramaanaath achchha aaie aap bhee kya kahenge magar main paanch baaziyon se kam na kheloonga 
ramesh paanch nahin tum das khelo jee 
raat to apanee hai 
to chalo phir khaana kha len 
tab nishchint hokar baithen 
tumhaare ghar kahalae deta hoon ki aaj yaheen soenge intazaar na karen 
donon ne bhojan kiya aur phir shataranj par baithe pahalee baazee mein gyaarah baj gae 
ramesh baaboo kee jeet rahee 
doosaree baajee bhee unheen ke haath rahee 
teesaree baazee khatm huee to do baj gae 
ramaanaath ab to mujhe neend aa rahee hai 
ramesh to munh dho daalo barag rakhee huee hai 
main paanch baaziyaan khele bagair sone na doonga 
ramesh baaboo ko yah vishvaas ho raha tha ki aaj mera sitaara buland hai 
nahin to rama ko lagaataar teen maat dena aasaan na tha 
vah samajh gae the is vakt chaahe jitanee baaziyaan kheloon jeet meree hee hogee magar jab chauthee baazee haar gae to yah vishvaas jaata raha 
ulate yah bhay hua ki kaheen lagaataar haarata na jaoon 
bole ab to sona chaahie 
ramaanaath kyon paanch baajiyaan pooree na kar leejie 
ramesh kal daphtar bhee to jaana hai 
rama ne adhik aagrah na kiya 
donon soe 
rama yon hee aath baje se pahale na uthata tha phir aaj to teen baje soya tha 
aaj to use das baje tak sone ka adhikaar tha 
ramesh niyamaanusaar paanch baje uth baithe snaan kiya sandhya kee ghoomane gae aur aath baje laute magar rama tab tak sota hee raha 
aakhir jab saadhe nau baj gae to unhonne use jagaaya 
rama ne bibhadakar kaha naahak jaga diya kaisee maje qee neend aa rahee thee 
ramesh ajee vah arjee dena hai ki nahin tumako 
ramaanaath aap de deejiega 
ramesh aur jo kaheen saahab ne bulaaya to main hee chala jaoonga 
ramaanaath oonh jo chaahe keejiega main to sota hoon 
rama phir let gaya aur ramesh ne bhojan kiya kapade pahane aur daphtar chalane ko taiyaar hue 
ramaanaath aap to chale ja rahe hain 
ramesh nahin abhee pandrahbees minat tak rook sakata hoon taiyaar ho jao 
ramaanaath main taiyaar hoon 
vahaan se lautakar ghar bhojan karoonga 
rama ne ek minat mein munh dhoya paanch minat mein bhojan kiya aur chatapat ramesh ke saath daphtar chala 
raaste mein ramesh ne muskaraakar kaha ghar kya bahaana karoge kuchh soch rakha hai 
ramaanaath kah doonga ramesh baaboo ne aane nahin diya 
ramesh mujhe gaaliyaan dilaoge aur kya phir kabhee na aane paoge 
ramaanaath aisa streebhakt nahin hoon 
haan yah to bataie mujhe arzee lekar to saahab ke paas na jaana padega 
ramesh aur kya tum samajhate ho ghar baithe jagah mil jaayagee maheenon daudana padega maheenon beesiyon siphaarishen laanee padegee 
subahshaam haaziree denee padegee 
kya naukaree milana aasaan hai 
ramaanaath to main aisee naukaree se baaz aaya 
mujhe to arzee lekar jaate hee sharm aatee hai 
khushaamaden kaun karega pahale mujhe klarkon par badee hansee aatee thee magar vahee bala mere sir padee 
saahab daantvaant to na bataenge 
ramesh buree tarah daantata hai log usake saamane jaate hue kaampate hain 
ramaanaath to phir main ghar jaata hoon 
yah sab mujhase na baradaasht hoga 
ramesh pahale sab aise hee ghabaraate hain magar sahatesahate aadat pad jaatee hai 
tumhaara dil dhadak raha hoga ki na jaane kaisee beetegee 
jab main naukar hua to tumhaaree hee umr meree bhee thee aur shaadee hue teen hee maheene hue the 
jis din meree peshee hone vaalee thee aisa ghabaraaya hua tha maano phaansee paane ja raha hoon magar tumhen darane ka koee kaaran nahin hai 
main sab theek kar doonga 
ramaanaath aapako to beesbaees saal naukaree karate ho gae honge 
ramesh poore pachchees ho gae saahab bees baras to stree ka dehaant hue ho gae 
das roopaye par naukar hua tha 
ramaanaath aapane doosaree shaadee kyon nahin kee tab to aapakee umr pachchees se jyaada na rahee hogee 
ramesh ne hansakar kaha baraphee khaane ke baad gud khaane ko kisaka jee chaahata hai mahal ka sukh bhogane ke baad jhompada kise achchha lagata hai prem aatma ko trpt kar deta hai 
tum to mujhe jaanate ho ab to boodha ho gaya hoon lekin main tumase sach kahata hoon is vidhurjeevan mein mainne kisee stree kee or aankh tak nahin uthaee 
kitanee hee sundariyaan dekheen kaee baar logon ne vivaah ke lie ghera bhee lekin kabhee ichchha hee na huee 
us prem kee madhur smrtiyon mein mere lie prem ka sajeev aanand bhara hua hai 
yon baaten karate hue donon aadamee daphtar pahunch gae 
