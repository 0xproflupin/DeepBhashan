Gaban barasaat ke din haiain saavan ka maheena 
aakaash mein sunaharee ghataen chhaee huee hain 
rahrahakar rimajhim varsha hone lagatee hai 
abhee teesara pahar hai par aisa maaloom hon raha hai shaam ho gayee 
aamon ke baag mein jhoola pada hua hai 
ladakiyaan bhee jhool raheen hain aur unakee maataen bhee 
dochaar jhool raheen hain do chaar jhula rahee hain 
koee kajalee gaane lagatee hai koee baarahamaasa 
is rtu mein mahilaon kee baalsmrtiyaan bhee jaag uthatee hain 
ye phuhaaren maano chintaon ko hraday se dho daalatee hain 
maano murajhae hue man ko bhee hara kar detee hain 
sabake dil umangon se bhare hue hain 
ghaanee saadiyon ne prakrti kee hariyaalee se naata joda hai 
isee samay ek bisaatee aakar jhoole ke paas khada ho gaya 
use dekhate hee jhoola band ho gaya 
chhoteebadee sabon ne aakar use gher liya 
bisaatee ne apana sandook khola aur chamakateedamakatee cheejen nikaalakar dikhaane laga 
kachche motiyon ke gahane the kachche lais aur gote rangeen moje khoobasoorat gudiyaan aur gudiyon ke gahane bachchon ke lattoo aur jhunajhune 
kisee ne koee cheej lee kisee ne koee cheej 
ek badeebadee aankhon vaalee baalika ne vah cheej pasand kee jo un chamakatee huee cheejon mein sabase sundar thee 
vah girojee rang ka ek chandrahaar tha 
maan se bolee amma main yah haar loongee 
maan ne bisaatee se poochha baaba yah haar kitane ka hai bisaatee ne haar ko roomaal se ponchhate hue kaha khareed to bees aane kee hai maalakin jo chaahen de den 
maata ne kahayah to bada mahanga hai 
chaar din mein isakee chamakdamak jaatee rahegee 
bisaatee ne maarmik bhaav se sir hilaakar kaha bahoojee chaar din mein to bitiyaan ko asalee chandrahaar mil jaega 
maata ke hraday par in sahradayata se bhare hue shabdon ne chot kee 
haar le liya gaya 
baalika ke aanand kee seema na thee 
shaayad heeron ke haar se bhee use itana aanand na hota 
use pahanakar vah saare gaanv mein naachatee giree 
usake paas jo baalsampatti thee usamen sabase moolyavaan sabase priy yahee billaur ka haar tha 
ladakee ka naam jaalapa tha maata ka maanakee 
mahaashay deenadayaal prayaag ke chhotese gaanv mein rahate the 
vah kisaan na the par khetee karate the 
vah jameendaar na the par jameendaaree karate the 
thaanedaar na the par thaanedaaree karate the 
vah the jameendaar ke mukhtaar 
gaanv par unheen kee dhaak thee 
unake paas chaar chaparaasee the ek ghoda kaee gaenbhainsen 
vetan kul paanch roopaye paate the jo unake tambaakoo ke kharch ko bhee kaaphee na hota tha 
unakee aay ke aur kaun se maarg the yah kaun jaanata hai 
jaalapa unheen kee ladakee thee 
pahale usake teen bhaee aur the par is samay vah akelee thee 
usase koee poochhata tere bhaee kya hue to vah badee saralata se kahatee badee door khelane gae hain 
kahate hain mukhtaar saahab ne ek gareeb aadamee ko itana pitavaaya tha ki vah mar gaya tha 
usake teen varsh ke andar teenon ladake jaate rahe 
tab se bechaare bahut sambhalakar chalate the 
phoonkphoonkakar paanv rakhate doodh ke jale the chhaachh bhee phoonkphoonkakar peete the 
maata aur pita ke jeevan mein aur kya avalamb deenadayaal jab kabhee prayaag jaate to jaalapa ke lie koee na koee aabhooshan jaroor laate 
unakee vyaavahaarik buddhi mein yah vichaar hee na aata tha ki jaalapa kisee aur cheej se adhik prasann ho sakatee hai 
gudiyaan aur khilaune vah vyarth samajhate the isalie jaalapa aabhooshanon se hee khelatee thee 
yahee usake khilaune the 
vah billaur ka haar jo usane bisaatee se liya tha ab usaka sabase pyaara khilauna tha 
asalee haar kee abhilaasha abhee usake man mein uday hee nahin huee thee 
gaanv mein koee utsav hota ya koee tyohaar padata to vah usee haar ko pahanatee 
koee doosara gahana usakee aankhon mein janchata hee na tha 
ek din deenadayaal laute to maanakee ke lie ek chandrahaar lae 
maanakee ko yah saake bahut dinon se thee 
yah haar paakar vah mugdh ho gaee 
jaalapa ko ab apana haar achchha na lagata pita se bolee baaboojee mujhe bhee aisa hee haar la deejie 
deenadayaal ne muskaraakar kaha la doonga betee 
kab la deejiega 
bahut jaldee 
baap ke shabdon se jaalapa ka man na bhara 
usane maata se jaakar kaha ammaajee mujhe bhee apanasa haar banava do 
maan vah to bahut roopayon mein banega betee 
jaalapa tumane apane lie banavaaya hai mere lie kyon nahin banavaateen 
maan ne muskaraakar kaha tere lie teree sasuraal se aaega 
yah haar chhah sau mein bana tha 
itane roopaye jama kar lena deenadayaal ke lie aasaan na tha 
aise kaun bade ohadedaar the 
barason mein kaheen yah haar banane kee naubat aaee jeevan mein phir kabhee itane roopaye aayenge isamen unhen sandeh tha 
jaalapa lajaakar bhaag gaee par yah shabd usake hraday mein ankit ho gae 
sasuraal usake lie ab utanee bhanyakar na thee 
sasuraal se chandrahaar aaega vahaan ke log use maatapita se adhik pyaar karenge tabhee to jo cheej ye log nahin banava sakate vah vahaan se aaegee 
lekin sasuraal se na aae to usake saamane teen ladakiyon ke vivaah ho chuke the kisee kee sasuraal se chandrahaar na aaya tha 
kaheen usakee sasuraal se bhee na aaya to usane socha to kya maataajee apana haar mujhe de dengee avashy de dengee 
is tarah hansatekhelate saat varsh kat gae 
aur vah din bhee aa gaya jab usakee chirasanchit abhilaasha pooree hogee 
Is kahani ka alga bhaag bohot jald isi hafte aap sun paaenge
ye jaan ne ke liye is show ko aap subscribe karna na bhule
