shataranj kee badaulat usaka kitane hee achchheachchhe aadamiyon se parichay tha lekin vah sankoch aur dar ke kaaran kisee se apanee sthiti prakat na kar sakata tha 
yah bhee jaanata tha ki yah maansammaan usee vakt tak hai jab tak kisee ke samaane madad ke lie haath nahin phailaata 
yah aan tootee phir koee baat bhee na poochhega 
koee aisa bhalaamaanus na dikhata tha jo kuchh bina kahe hee jaan jae aur use koee achchheesee jagah dila de 
aaj usaka chitt bahut khikai tha 
mitron par aisa krodh aa raha tha ki ekek ko phatakaare aur aaen to dvaar se dutkaar de 
ab kisee ne shataranj khelane ko bulaaya to aisee phatakaar sunaoonga ki bacha yaad karen magar vah zara gaur karata to use maaloom ho jaata ki is vishay mein mitron ka utana dosh na tha jitana khud usaka 
koee aisa mitr na tha jisase usane badhbadhakar baaten na kee hon 
yah usakee aadat thee 
ghar kee asalee dasha ko vah sadaiv badanaamee kee tarah chhipaata raha 
aur yah usee ka phal tha ki itane mitron ke hote hue bhee vah bekaar tha 
vah kisee se apanee manovyatha na kah sakata tha aur manovyatha saans kee bhaanti andar ghutakar asahy ho jaatee hai 
ghar mein aakar munh latakae hue baith gaya 
jaageshvaree ne paanee laakar rakh diya aur poochha aaj tum dinabhar kahaan rahe lo haathmunh dho daalo 
rama ne lota uthaaya hee tha ki jaalapa ne aakar ugr bhaav se kaha mujhe mere ghar pahuncha do isee vakt 
rama ne lota rakh diya aur usakee or is tarah taakane laga maano usakee baat samajh mein na aaee ho 
jaageshvaree bolee bhala is tarah kaheen bahoobetiyaan vida hotee hain kaisee baat kahatee ho bahoo 
jaalapa main un bahoobetiyon mein nahin hoon 
mera jis vakt jee chaahega jaoongee jis vakt jee chaahega aaoongee 
mujhe kisee ka dar nahin hai 
jab yahaan koee meree baat nahin poochhata to main bhee kisee ko apana nahin samajhatee 
saare din anaathon kee tarah padee rahatee hoon 
koee jhaankata tak nahin 
main chidiya nahin hoon jisaka pinjadaadaanapaanee rakhakar band kar diya jaay 
main bhee aadamee hoon 
ab is ghar mein main kshanbhar na rookoongee 
agar koee mujhe bhejane na jaayaga to akelee chalee jaungee 
raah mein koee bhediya nahin baitha hai jo mujhe utha le jaega aur utha bhee le jae to kya gam 
yahaan kaunsa sukh bhog rahee hoon 
rama ne saavadhan hokar kaha aakhir kuchh maaloom bhee to ho kya baat huee 
jaalapa baat kuchh nahin huee apana jee hai 
yahaan nahin rahana chaahatee 
ramaanaath bhala is tarah jaogee to tumhaare gharavaale kya kahenge kuchh yah bhee to socho 
jaalapa yah sab kuchh soch chukee hoon aur jyaada nahin sochana chaahatee 
main jaakar apane kapade baandhaatee hoon aur isee gaadee se jaoongee 
yah kahakar jaalapa oopar chalee gaee 
rama bhee peechhepeechhe yah sochata hua chala ise kaise shaant karoon 
jaalapa apane kamare mein jaakar bistar lapetane lagee ki rama ne usaka haath pakad liya aur bola tumhen meree kasam jo is vakt jaane ka naam lo 
jaalapa ne tyoree chadhaakar kaha tumhaaree kasam kee hamen kuchh parava nahin hai 
usane apana haath chhuda liya aur phir bichhaavan lapetane lagee 
rama khisiyaanasa hokar ek kinaare khada ho gaya 
jaalapa ne bistaraband se bistare ko baandha aur phir apane sandook ko saaph karane lagee 
magar ab usamen vah pahalesee tatparata na thee baarbaar sandook band karatee aur kholatee 
varsha band ho chukee thee keval chhat par rooka hua paanee tapak raha tha 
aakhir vah usee bistar ke bandal par baith gaee aur bolee tumane mujhe kasam kyon dilaee rama ke hraday mein aasha kee gudagudee huee 
bola isake siva mere paas tumhen rokane ka aur kya upaay tha 
jaalapa kya tum chaahate ho ki main yaheen ghutghutakar mar jaoon 
ramaanaath tum aise manahoos shabd kyon munh se nikaalatee ho main to chalane ko taiyaar hoon na maanogee to pahunchaana hee padega 
jao mera eeshvar maalik hai magar kamsekam baaboojee aur amma se poochh lo 
bujhatee huee aag mein tel pad gaya 
jaalapa tadapakar bolee vah mere kaun hote hain jo unase poochhoon 
ramaanaath koee nahin hote 
jaalapa koee nahin agar koee hote to mujhe yon na chhod dete 
roopaye rakhate hue koee apane priyajanon ka kasht nahin dekh sakata ye log kya mere aansoo na ponchh sakate the main din ke din yahaan padee rahatee hoon koee jhoothon bhee poochhata hai muhalle kee striyaan milane aatee hain kaise miloon yah soorat to mujhase nahin dikhaee jaatee 
na kaheen aana na jaana na kisee se baat na cheet aise koee kitane din rah sakata hai mujhe in logon se ab koee aasha nahin rahee 
aakhir do ladake aur bhee to hain unake lie bhee kuchh jodenge ki tumheen ko de den 
rama ko badeebadee baaten karane ka phir avasar mila 
vah khush tha ki itane dinon ke baad aaj use prasann karane ka mauka to mila 
bola priye tumhaara khyaal bahut theek hai 
jaroor yahee baat hai 
nahin to dhaeeteen hazaar unake lie kya badee baat thee pachaason hajaar baink mein jama hain daphtar to keval dil bahalaane jaate hain 
jaalapa magar hain makkheechoos palle sire ke 
ramaanaath makkheechoos na hote to itanee sampatti kahaan se aatee 
jaalapa mujhe to kisee kee parava nahin hai jee hamaare ghar kis baat kee kamee hai daalrotee vahaan bhee mil jaayagee 
dochaar sakheesaheliyaan hain khetkhalihaan hain baagbageeche hain jee bahalata rahega 
ramaanaath aur meree kya dasha hogee jaanatee ho ghulghulakar mar jaoonga 
jab se choree huee mere dil par jaisee gujaratee hai vah dil hee jaanata hai 
amma aur baaboojee se ek baar nahin laakhon baar kaha zor dekar kaha ki dochaar cheezen to banava hee deejie par kisee ke kaan par joon tak na rengee 
na jaane kyon mujhase aankhen udhar kar leen 
jaalapa jab tumhaaree naukaree kaheen lag jaay to mujhe bula lena 
ramaanaath talaash kar raha hoon 
bahut jald milane vaalee hai 
hazaaron badebade aadamiyon se mulaakaat hai naukaree milate kya der lagatee hai haan zara achchhee jagah chaahata hoon 
jaalapa main in logon ka rookh samajhatee hoon 
main bhee yahaan ab daave ke saath rahoongee 
kyon kisee se naukaree ke lie kahate nahin ho 
ramaanaath sharm aatee hai kisee se kahate hue 
jaalapa isamen sharm kee kaunsee baat hai kahate sharm aatee ho to khat likh do 
rama uchhal pada kitana saral upaay tha aur abhee tak yah seedheesee baat use na soojhee thee 
bola haan yah tumane bahut achchhee tarakeeb batalaee kal jaroor likhoonga 
jaalapa mujhe pahunchaakar aana to likhana 
kal hee thode laut aaoge 
ramaanaath to kya tum sachamuch jaogee tab mujhe naukaree mil chukee aur main khat likh chuka is viyog ke duhkh mein baithakar rooonga ki naukaree dhoondhooga 
nahin is vakt jaane ka vichaar chhodo 
nahin sach kahata hoon main kaheen bhaag jaoonga 
makaan ka haal dekh chuka 
tumhaare siva aur kaun baitha hua hai jisake lie yahaan padasada karoon 
hato to zara main bistar khol doon 
jaalapa ne bistar par se zara khisakakar kaha main bahut jald chalee aaoongee 
tum gae aur main aaee 
rama ne bistar kholate hue kaha jee nahin maaph keejie is dhokhe mein nahin aata 
tumhen kya tum to saheliyon ke saath vihaar karogee meree khabar tak na logee aur yahaan meree jaan par ban aavegee 
is ghar mein phir kaise kadam rakha jaayaga 
jaalapa ne ehasaan jataate hue kaha aapane mera bandhabandhaaya bistar khol diya nahin to aaj kitane aanand se ghar pahunch jaatee 
shahajaadee sach kahatee thee mard bade tonahe hote hain 
mainne aaj pakka iraada kar liya tha ki chaahe brahma bhee utar aaen par main na maanoongee 
par tumane do hee minat mein mere saare manasoobe chaupat kar die 
kal khat likhana jaroor 
bina kuchh paida kie ab nirvaah nahin hai 
ramaanaath kal nahin main isee vakt jaakar doteen chitthiyaan likhata hoon 
jaalapa paan to khaate jao 
ramaanaath ne paan khaaya aur mardaane kamare mein aakar khat likhane baithe 
magar phir kuchh sochakar uth khade hue aur ek taraph ko chal die 
stree ka saprem aagrah puroosh se kya nahin kara sakata 
