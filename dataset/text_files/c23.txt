raat ek baje amit apane kamare mein sone pahuncha 
priya ko isee samay vah yaad kar paata tha 
usake patr ka smaran aaya to use likhane baith gayaah 
meree pyaaree priya 
dhersa pyaar 
aadhee raat beet chukee hai 
abhee aakar apane bistar mein baitha hoon 
abhee tak dev ke kamare mein tha use khoon chadh raha hai 
mai bhee baitha tha veena bhaabhee aur mammee ke paas 
pichhale do dinon mein usamen kaaphee parivartan aaya hai 
usakee dasha kabhee bigadatee hai kabhee theek ho jaatee hai 
har dam baaba bhootanaath ko yaad karate rahate hai 
aaj unhonne sandesh bhijavaaya hai 
sandesh milane ke baad to vah adhik aashaanvit ho gaya hai 
baaba taareekh ko aa rahe hain aur unaka yahee sandesh aaya hai ki dev ko ghabaraane kee koee aavashyakata nahin usake kasht ka nivaaran hoga 
aur aise mein chup hokar apane se jo ban sake vahee karana hee behatar hai 
baaba itane nishchay se kah rahe hai to koee kaaran hoga hee 
isalie dhairy se dekh lenge ki kya hoga 
aise hee shaanti se usaka samay beetana chaahie 
dev ke sir ke tyoomar ka aakaar bhee ab kuchh kam ho gaya hai 
yadi yah shubh ka prateek hai to yah sab veena bhaabhee kee tapasya ka phal hai aur dhairy mein seva bhaav mein jindagee kee keemat ko samajhane mein mainne unhen apana guru maan liya hai 
jaanata hoon tum aajakal isee kaaran se udaas rahatee hogee 
aise mein ham donon yadi iktthe hote to shaayad hamaaree udaasee ekdoosare kee nikatata paakar kuchh kam ho jaatee 
abhee upar baitha raha to veena bhaabhee ko sula diya tha 
vah kal raat bhee nahee so sakee thee 
dev bhee dava kee khumaaree mein tha 
aise mein khoon kee botal se nikalatee har boond ko dekhate hue kabhee deevaar kee taraph dekhata tha kabhee tumhaaree mammee kee taraph jo ungh rahee thee lekin mere baarbaar kahane par bhee nahin uth rahee theen aur kabhee tumhen yaad karata tha 
meree priya mujhe bahut yaad aa rahee thee 
lekin main usase abhee nahee mil sakata 
isalie yahaan rahate hue bhee mai apanee priya ko adhik se adhik yaad karata rahata hoon itana yaad karata hoon ki usakee yaad meree nasnas ko meree aatma ko usake naam se trapt kar detee hai 
isee ke saath 
sirph tumhaara 
amit 
taareekh subah dev ne rahrah kar ek jidd shuru kar dee 
veena kaise pooree karatee usakee jidd 
maan nirmala ne suna 
nikat chalee aaee dev ke 
bolee dev jee kaise kah rahen hai aap aapakee is dasha ko dekhate hue kaise sambhav hai 
meree dasha aisee hai tabhee to kah raha hoon 
dev ne phir doharaee apanee baat 
aansoo usakee aankhon se tapak rahe the 
veena thee ki dev ke aansoo ponchhatee lekin apane aansoo nahin rok pa rahee thee 
meree ichchha hai meree antim ichchha 
donon mujhe itane priy hai ki un donon ko main ikattha dekhana chaahata hoon 
phir kuchh ruk kar bola main ab nahin rahoonga ve donon hee veena ka dhyaan rakhenge mere baad 
kaisee baat kahate ho dev 
tum theek ho 
abhee veena pooree baat nahee kar paee thee dev ne tok diya use ab is bhram mein na raho veena ab mujhe koee nahee rok sakata 
ab mujhe sirph tumhaaree chinta hai amitpriya tumhaare lie ek ho jaen meree aankhon ke saamane 
dev nidhaal ho gaya 
maan nirmala rone lagee 
kaiseevivashata thee usake saamane 
dev kee dasha ko dekhakar kuchh bol nahin pa rahee thee 
dev se ladana chaahatee to bhee shabd nahin the usake paas 
dev nirmala kee or aasha bharee drashti se dekh raha tha 
kya tha usake man mein koee jaan na paaya 
apane man kee har muraad pooree karane ke lie usake praan atake pade the 
aur apana ant saamane dekhakar yah kalpana nahin kar pa raha tha ki usake baad usakee veena kisee aur ke saath bandh jaegee 
apana ant saamane dekhakar vah apane aaj ko bhool gaya tha aur usake baad ke vishay mein sochakar apane vartamaan ke kasht ko bhoolane kee cheshta kar raha tha 
maan nirmala kuchh sambhalee to bolee aaj suneeta bhee aa rahee hai usake baad bulava loongee priya ko tab aap hee priya se baat kar lena aap hee amit ko mana lena 
dev ne suna aur itane se hee use tasallee ho gaee 
maan nirmala ne socha din mein baaba bhootanaath aaenge unhee se praarthana karegee vahee kahenge dev ko apana hath chhod dene ko 
lekin aisa nahee ho paaya 
na baaba aae na hee dev ko koee rok paaya jaane se 
dev chala gaya raat ko nau baje 
ekek usake shareer ne glookoj va khoon lena band kar diya 
dev kee saans ukhadee aur antim kshan usake haath upar uthe aur baababaaba kahakar dev chala gaya 
dev ke daahsanskaar ke baad amit ne mahasoos kiya ki mohan kumaar nirmala suneeta aur nimmee ek kamare mein band hokar kuchh vichaarvimarsh kar rahe hain 
use kuchh samajh nahee aaya 
jigyaasa thee lekin unake kamare kee or jaana use uchit nahin laga 
lekin use adhik der prateeksha nahin karanee padee 
nimmee aakar use apane saath kamare mein le gaee 
kamare mein sabakee upasthiti hote hue bhee bilkul chuppee thee 
mohan ne amit ko apane paas bitha liya 
kuchh hee kshan pashchaat usane baat shuru kar dee amit dev ke baad veena ke prati hamaara pharj banata hai ki ham usake bhavishy ke prati kuchh nirnay karen 
nirnay kaisa amit ne beech mein hee prashn kiya 
usee ke lie ham vichaarvimarsh kar rahe the aur ab hamen tumhaaree sahaayata kee aavashyakata hai 
tab mohan kumaar ne kaha amit se 
amit ne dekha maan nirmala chaah kar bhee usase aankhen nahee mila rahee bas unakee aankhen aansuon se geelee hotee ja rahee tha 
suneeta kee or dekha usane aur usake chehare ke bhaavon ko dekhakar amit ko na jaane kyon apanee dhadakan badhatee mahasoos huee 
suneeta ke chehare par duhkh kee apeksha kuchh khushee ke bhaav the 
jaise mohan kumaar se vichaarvimarsh karane ke pashchaat usake man se sabhee ke prati rosh samaapt ho gaya ho 
tab amit ne kaha meree sahaayata main bhee to bhaabhee kee khushee ke lie pahale din se yathaasambhav prayatn karata raha hoon aur karata rahoonga 
isake lie kisee ko mujhe mere kartavy ka smaran karavaana jaruree nahin 
nahin aisee baat nahin hai 
ham to samaaj ke dastoor kee baat kar rahe hain 
dev ke jaane ke baad veena is ghar mein akelee na rahe aur hamaare ghar ka koee sadasy use apana le 
mohan kumaar ne do took baat kah dee 
amit ke sir par pahaad gira jaise 
tab nimmee ne kaha are rone se kuchh nahin hoga 
dhairy se socho aur soch kar hee kuchh nirnay lo 
tum par koee jorjabaradastee nahin kar raha 
yah baat to ham sab vichaar kar rahe the hamane to tumhaaree raay maangee hai 
jise jaanatesamajhate hue aap hone hee daavat de rahe hain ek nahin teenteen jindagiyon se khalane kee koshish karana kitanee badee samajhadaaree hai 
tab mohan kumaar ne kaha amit yah samay bhaavukata ka nahin sochsamajh kar kuchh karane ka hai 
ham mein se koee tum par jorjabaradastee nahin kar raha 
ham to yahee kah rahe hai ki samaaj mein aisa hota raha hai 
aisa abhee bhee hota hai 
aur yah iseelie hota hai kyonki ghar kee ijjat ghar mein hee baneedhakee rahatee hai 
aur isase aage nirmala ne kaha beta tumhen apana beta to main kahtee hee hoon iseelie hak samajh kar kuchh kah rahee hoon 
jaanate hai veena kahaan maanegee 
jaanate hai priya bhee nahin sah paegee 
us pagalee ko bhee main taiyaar kar loongee 
apanee bahan kee khaatir vah bhee kurbaanee de degee 
yah sunakar amit ko laga ki usaka sir ghoom raha hai 
vah kuchh kahane ke lie taiyaar ho hee raha tha ki prem kamare mein aa gaya 
amit ke manobhaavon ke vishay mein prem va prem ke manobhaavon ko amit kaaphee seema tak samajhane lage the 
tab amit ne uchit jaana ki vah is sabase behatar prem se baat kar sakata hai 
usane tab uthate hue kaha mein sabase pahale prem se alag se baat karana chaahata hoon 
aur isase pahale ki koee kuchh aur baat kahata vah prem ko lekar baahar chala gaya 
prem ko amit ne jaise un sabake vichaaron se avagat karaaya vah ekaek bol utha tum bhee kamaal ke ho amit 
bas aur kuchh nahin 
is par amit ne kaha sirph bhaiya kahate to aur baat thee mammee aur suneeta deedee kee raay bhee usee mein thee 
mammee se usaka taatpary nirmala se tha 
mammee doosaron kee baaton mein jaldee aa jaatee hain aur yahee haal suneeta deedee ka hai 
deedee ke lie pyaar ka koee arth nahin 
ve pyaar ko bakavaas samajhatee hai aur pyaar kee bhaavanaon ko jhuthalaane ke lie hamesha pharj kee duhaee dene lagatee hain 
unako to is baat mein sabase achchhee baat yahee lagee hogee ki veena ka ghar bas jaega 
bas 
priya kee bhaavanaon kee thaah nahee unhen 
ve samajhatee hain vah jhat se samajh jaegee 
prem kee baaton se amit ka man shaant ho raha tha 
prem kahe ja raha tha is baat ko bhool jao aise ki kabhee kuchh tumane aisa suna hee nahin 
main samajhata nahin kya ki veena deedee ko tum mujhase jyaada pyaar karate ho 
priya va tumhaare pyaar kee koee seema nahin 
ek naya rishta banaakar main teenteen hatyaen dev kee duhkhad ghatana ke saathsaath nahin hone doonga 
vakt veena deedee ka yah ghaav bhar dega 
dekh lena 
mujhe to bharosa hai bhagavaan par tum par aur usake har shubhachintak par 
par yah ghaav yadi laga diya to teenon ko kainsar se bhee adhik buree tarah chaat lega 
tab amit prem se lipat gaya 
kamare mein laut kar prem ne maan nirmala se mohan kumaar se alag jaakar dotook baat kar lee aur yah nirnay svayan pooree tarah radd ho gaya 
amit ko isaka aabhaas bahut jaldee lag gaya jab nimmee bhaabhee ne usase kaha tha main aantee se ab baat karungee dev kee kriya ke baad ki amitpriya kee shaadee saadagee se doteen maheene baad hee kar denee chaahie 
tab amit na chaahate hue bhee muskura pada 
nirmala va suneeta ko bhee prem ne achchhee tarah samajha diya tha 
tabhee agale din nirmala amit ko alag lie baithee rahee aur usake baalon mein anguliyaan phiraate hue pyaar se bolee beta tumhee par bharosa hai mujhe prem jitana 
tum hee meree veena ka khyaal rakhoge 
usake bhavishy ke vishay mein tum svayan kuchh sochana 
main jo kuchh bhee kah gaee thee us din bhool jaana use 
kabhee bhee priya se jikr mat karana is baat ka 
use bhee duhkh hoga 
veena sambhal jae phir ham tum donon kee shaadee kar denge 
amit ko ek baat samajh aa gaee us din maan nirmala ke vichaaron ke prati ki bhaavanaon kee thaah lekar unake vichaaron ko badee aasaanee se badala ja sakata hai 
lekin maan nirmala svayan kahakar bhee yah baat priya se na chhipa paee 
veena ke lie rote hue sab kah gaee priya se deharaadoon pahunch kar 
priya bhaavanaon se lipatee amit ko patr likhane baith gaee 
mere priy amit 
pyaar 
mera man theek nahin 
bahut jatil ulajhan mein ulajha hua man tumase kuchh kahana chaahata hai 
amit kahaan se shuru karun aur kahaan is baat ka ant hoga abhee pata nahee 
har cheej aaj veeraan najar aatee hai 
sabhee kahate hain samay ke saath har koee apanee paristhition mein edajast ho jaata hai 
paristhitiyaan badal detee hain sabhee ko lekin narm dil badal kar patthar ka koee kaise laga sakata hai koee nahee jaanata 
lekin kaheen na kaheen har samay tumhen apane hee bheetar dhoondh letee hai 
har aahat par tumhaare aane kee shanka hotee hai mere kaan chaubees ghante tumhaaree kaar kee hee aavaaj sunate hai 
kabhee lagata hai koee kaar rukee get khula mera dil dhakdhak karane lagata hai par tum kabhee nahee hote 
amit tumhaaree behad yaad aatee hai 
aisa lagata hai kabheekabhee ki sab tumhen mujhase chheen rahe hai aur tab dekhatee hoon tumhen koee jabaradastee mujhase chheen kar le gaya 
na main kuchh kar paayee na tum 
bas soonee aankhon se ekdoosare ko dekhatedekhate ham juda kar die gae 
amit bahut dar lagata hai ab ham bebas na ho jaen hamaare sapane toot kar na bikhar jaen kaheen 
amit hamaaree kismat hamen chaahe kahee bhee le jae par ek baat yaad rakhana hamesha ki tum meree najaron se jitane door hoge mera man tumhen utana hee kareeb paega 
mera man bahut asthir hai 
tum mujhe apanee chitthee mein jo kuchh nahee likh pae mainne use jaan liya hai 
tum aajakal bahut pareshaan ho mujhe pata hai 
haan amit isaka kaaran bhee mujhase chhipa nahee hai 
bahut samajhadaar to nahee hoon main lekin phir bhee kuchh to samajhatee hoon 
phir main duhkhee bhee to nahin hoon 
tum khush raho meree to yahee sabase badee khushee hai 
amit abhee kuchh nahee bigada tumhen yah patr kal mil jaega main ise naveen bhaee saahab ke haath bhej rahee hoon 
ve aaj mammee ke paas shok prakat karane aae the aur kisee kaam se dillee ja rahe hai 
vaheen veena deedee se milane kee ichchha rakhate hai 
amit meree chinta mat karana lekin karana vahee jisake lie tumhaara dil tumhen ijaajat de 
inhee bhaavanaon ke saath 
sirph tumhaaree 
priya 
amit patr padhakar bhaavuk ho utha 
vah kisee tarah udakar priya ke paas pahunchana chaahata tha 
saath hee use maan nirmala par bhee krodh aa raha tha 
svayan usane use roka tha priya se kuchh bhee jikr karane ko aur svayan ghar lautakar usakee bhaavanaon ke saath khilavaad karane kee koshish kee thee 
amit jaldee se priya ko kuchh shabd likhakar bhejana chaah raha tha taaki naveen bhaee ke haath aaj hee priya ko usake man ka haal maaloom pad jae 
