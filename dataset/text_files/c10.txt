aaj devveena kee shaadee kee risepshan thee 
amit subah se hee ghar aur yoonivarsitee klab ke beech bhaagdaud kar raha tha 
subah se keval ek hee baar vah veena se mila tha 
veena ko laga kuchh poochhana chaahata tha vah lekin kisee sankochavash vah poochh na saka 
aur yah baat use shaam ko samajh aa gaee thee jab deharaadoon se priya geeta va prem aa gae the 
unhen aaya dekhakar amit kee aankhon mein jo chamak aaee thee use vah chhipa na saka tha 
subah se veena ko vah jitana vyast lag raha tha ab utana hee nishchint laga use 
ab kal kee tarah vah veena ke aasapaas mandara raha tha 
prem to dev ke saath doosare kisee kamare mein tha aur veena apanee bahanon ke saath hanseethitholee mein magn thee 
veena ke chehare kee raunak kaheen bhee aisa kuchh aabhaas nahin karava rahee thee ki raat mein dev aur usake beech kuchh gambheer vaartaalaap hua hai 
teesaree baar jab amit aaya to veena ne use baithane ko kaha 
tab amit bola kaise baithoon bhaabhee abhee to saans lene kee phursat bhee nahin hai 
yah to main dekh rahee hoon lekin abhee kuchh der se lagata hai tum kuchh bor ho rahe ho 
shaayad sab kaam poora ho chuka hai 
veena ko amit ke vyavahaar se usake kaam mein vyast rahane kee aadat se sukhad anubhooti ho rahee thee 
mera kaam to poora ho chuka hai 
bas ab taiyaar hona hai sabako 
amit ko sabako taiyaar karane kee bhee jimmedaaree thee 
haan sabhee taiyaar honge 
tum sabase pahale shuroo ho jao 
veena ne muskuraate hue usase kaha 
sabako taiyaar karake hee mujhe mauka milega taiyaar hone ka 
yah kahakar vah phir baahar nikal gaya 
veena usakee baat sunakar keval muskura bhar dee 
usane apanee bahan priya va geeta kee or dekha 
ve bhee amit kee or dekh muskura rahee theen 
amit kamare se nikala to veena ne kaha 
bahut achchha ladaka hai 
sabaka dhyaan rakhata hai 
aapaka to kuchh jyaada hee rakh raha hai 
geeta ne kaha 
haan lekin sabake lie har kaam karane ko taiyaar rahata hai 
kal se dekh rahee hoon saare ghar mein chhaaya hua hai 
aur jaise use kuchh yaad ho aaya ho vah priya va geeta se bolee tum ekdo din rukogee na 
bhaiya kah rahe the kal chale jaenge 
priya ne kaha 
nahin kal nahin 
abhee vah pooree baat kah bhee na paee thee ki amit phir se aa gaya 
amit ne veena ka shabd sun liya tha kal nahin kya usane poochh liya 
veena muskuraatee huee bolee yoon hee priya kah rahee thee kal vaapis jaane ke lie 
are kal hee priya kee or dekha usane phir veena ko kaha 
inhonne dillee nahin dekhee hogee 
main sab ghuma doonga 
geeta sunakar khush ho gaee 
lekin priya ne kaha vaise bhee main kahaan ruk sakatee hoon agale haphte mere praiktikal shuroo hone hain 
tabhee komal bheetar aa gaee 
usako dekhakar amit ka hausala aur badh gaya 
vah usee kee or aamukh hokar bola hamen kya aitaraaj ho sakata hai 
lekin komal bhaabhee jaane degee tab na 
kisako jaane degee jara main bhee to jaanoon komal ne kaha 
priya va geeta ko 
veena ne bataaya 
are yah kaise ho sakata hai 
is haphte hamaare saath rahen 
dillee ghoomen 
agale haphte tum va dev deharaadoon chakkar lagaane jaoge hee 
tumhaare saath hee vaapis chalee jaengee 
komal jaise amit ke man kee chaahana ko bhaanp chukee thee amit ko muskuraate dekhakar phir bolee kyon amit theek rahega na 
haanhaan main to pahale hee kah raha tha 
lekin komal kee arthapoorn muskuraahat dekhakar vah jhempsa gaya 
tab komal veena ko lekar byootee sailoon jaane ko chal dee 
amit shesh taiyaaree mein jut gaya 
paartee badee dhoomadhaam se sampann ho gaee 
veena ka man khush ho gaya 
dev ke naaterishtedaar dev ke mitr use jitane pyaar se mile aur usane yah baarbaar mahasoos kiya ki apane samaaj mein dev kee bahut ijjat hai 
sabhee usake gyaan kee usake svabhaav kee prashansa kar rahe the 
veena ko yah sab dekhakar svayan par garv mahasoos hua 
priya va geeta bhee aisa dekhakar bahut khush hueen 
prem ko to amit ne apane paas se hilane hee na diya tha 
prem usase bahut prabhaavit ho gaya tha 
paartee se lautakar dev va veena jab apane kamare mein aa gae 
tab dev ne poochha veena se kaisa laga sab tumhen 
bahut achchha 
veena ne muskuraate hue dev ko dekhate hue kaha 
tab tak dev ne sigaret sulaga lee thee 
use aisa karate dekhakar veena ne kaha aapako sigaret nahin peenee chaahie 
kuchh nahin hota isase 
dev ne laaparavaahee se kaha 
tabhee use kuchh yaad aaya bola mainne baaton hee baaton mein ramesh bhaee se poochha tha 
unhen bataaya ki tum mere opareshan ke baare mein kuchh nahin jaanateen 
ramesh bhaee is baat ko lekar pareshaan ho gae 
unhen mainne aur nahin kureda 
veena kee muskuraahat phir lupt ho gaee 
bolee dekhie main ab is bahas mein nahin padana chaahatee 
mujhe jo maaloom tha vah mainne aapako bata diya hai 
aur ab main baarbaar us baat ko sochakar apane mastishk ka santulan nahin bigaadana chaahatee 
mujhe aapakee baat par vishvaas karane ko jee chaahata hai aur iseelie mere man mein ab koee gila nahin hai 
veena kee aankhen nam ho aaee theen 
vah kahatee rahee mainne aap jaise pati kee hee kalpana kee thee aur vah meree pooree ho gaee 
ab mere man mein sada yahee chaahana rahegee ki mere aur aapake beech ekdoosare ko samajhane kee bhaavana banee rahe 
aap ab achchhebhale hain 
main to yahee praarthana karatee rahoongee ki aap hamesha tandurust rahen 
dev shaayad yahee sunana chaah raha tha 
apane man kee aavaaz apanee har ichchha ko ek nae roop mein nikharate dekhane kee chaah itanee balavatee ho gaee thee usamen ki is sachjhooth ke bhanvar mein phansana hee nahin chaah raha tha 
jo ho chuka hai isako kuredana vah isalie nahin chaahata tha ki usakee part ke peechhe chhipa ghaav bahut zahareela tha 
tum vaastav mein bahut bade dil vaalee ho veena 
dev ne usase kaha phir apanee sigaret bujha dee aur veena ko apanee baanhon mein le liya 
veena ke badan mein jhurajhureesee daud gaee 
ek kshan pashchaat hee sanyat hokar dev se usane vinateeyukt svar mein kaha aapako ek vaayada karana hoga mujhase 
ek nahin hajaar bolo 
dev ne kaha 
vah veena par sarvasv nyauchhaavar karane ko taiyaar tha 
bas keval ek hee aap aaj ke baad kisee se bhee is vishay mein koee baat nahin karoge 
na apane kisee bhaee se aur na hee mere kisee parivaar ke sadasy se 
aapakee har pareshaanee mein main aapake saath rahoongee aur main nahin chaahatee ki main apaneeaapakee kisee baat kee raay apane kisee parivaar ke sadasy se loon 
kuchh rukee veena 
punah bolee main nahin chaahatee ki main apane maatapita bhaeebahanon ko aisa kuchh bata kar unakee chintae vyarth mein badha doon 
aap kah rahe hain aur mujhe vishvaas hai ki aapako kuchh aur nahin hoga 
unako kuchh bataoongee to vyarth mein vah chinta karenge 
mere maatapita ne ham sab bahanon ko achchhee shiksha dilaee hai 
badee kathin paristhitiyon mein unhonne hamen paalpos kar bada kiya hai 
main unhen aur chinta karate nahin dekh sakatee 
aur meree sabase badee tamanna hai ki mera apana ek ghar ho chhotasa 
jahaan main aur tum bina kisee ke dakhal ke apana jeevan vyateet kar saken 
dev veena ke shabd sunakar aatmavibhor ho utha tha 
bola veena 
tumhaare vichaar jaanakar mujhe lag raha hai main bahut bhaagyashaalee hoon 
tum jo kahogee main vaisa hee karoonga 
phir kuchh ruk kar bola ab ham apanee baaten yaheen samaapt karen 
bahut raat ho gaee hai aur tum bhee do raaton se theek se nahin so sakee ho 
hamen ab aaraam karana chaahie 
itana kahakar dev ne battee band kar dee 
aur palang par let gaya 
neend koson door thee donon kee aankhon se 
shaadee kee doosaree raat dev veena ko chhoona chaahata tha 
use sahalaana chaahata tha 
use pyaar dena chaahata tha 
usase sahavaas kee ichchha thee 
lekin jhijhak raha tha 
jo lalak thee usamen veena ko pyaar dene kee veena se pyaar paane kee vah dab gaee thee 
yahee chaah raha tha ki veena use chhoo le bas itanee bhar pahal vah kar le shesh vah sab karega 
aur udhar veena andhere kamare mein seedhee letee chhat mein kuchh aakrtiyaan banateebigadatee dekhane kee koshish kar rahee thee 
man mein usake bhee chaah balavatee hotee ja rahee thee ki saath lagabhag chhah inch door leta dev use ab chhoo le 
abhee to man maan nahin raha veena ka ki kabhee kuchh hua bhee tha dev ke saath 
abhee to yahee chaah hai ki jis khushee se usane dev se shaadee kee hai usamen chaarchaand lag jaen 
dev use chhoo le 
dev use sahala le 
vah dev ka pyaar pa le 
aur usake pyaar mein kho jae 
bhool jae sab 
bhool jae ki jo ho chuka hai usamen usaka bhavishy nahin chhipa 
jo ho raha hai aur jo aage hoga vahee usaka bhavishy hai 
vahee naee raah banaega 
vahee nae sapanon ka nirmaan karega 
jo sukh ab use milane ja raha hai 
jo sukh use milega vahee usaka bhavishy sanvaarega 
vahee sukh 
usake nae jeevan mein naenae roop banaega 
dev ke sansarg ke sukh se oopar use kuchh nahin lag raha tha 
dev ke sparsh ko paane ko vah bhee betaab thee 
jo pahale tanaav se mukt hoga vahee aage badh paega 
aur donon eksaath is tanaav se mukt hone ko taiyaar hone kee cheshta karane lage 
dev ne halke se haath badhaaya 
veena bhee apana haath badha rahee thee aur palabhar mein hee haathon ka sparsh donon ne mahasoos kiya 
agale hee pal donon ekdoosare kee or badh gae the 
prem kee deevaanagee mein aalinganbaddh ho gae donon 
kamare mein andhera tha aur baahar chaandanee raat thee 
samudr mein toophaan aa gaya tha 
laharen ekdoosare ka aalingan kar rahee theen 
do laharen ooncha uthakar aasamaan ko chhoone ko betaab theen jaise ek ho jaane kee chaah thee unamen 
ek hee ginatee ho ek hee kahalaen jaise vah donon 
veena ko yah toophaan bahut achchha lag raha tha 
dev ka sparsh dev ka aalingan use nae yug kee shurooaat lag rahee thee 
abhee toophaan joron par tha ki dev kee umangon kee lahar ekaek dheelee pad gaee 
dev ekaek past ho gaya 
ekaek bijalee kaundhee aur dev ko nidhaal kar gaee 
vah apanee saanson ko aur adhik na rok paaya 
lekin veena ka toophaan apanee gati abhee banae tha 
vah dev ko apane se alag na kar paee 
dev ke haath ko usane apane shareer se alag na hone diya 
jaise bijalee ka karant chalane par bhee shareer apanee gati nahin pakad pa raha tha 
dev ke man ko veena ke man kee pahachaan karanee thee 
vah nidhaal tha magar veena kee ichchha ko jaan gaya 
vah veena ke har ang ko sahalaata raha 
use laga veena ko aanand mil raha hai 
vah ruka nahin bas usakee anguliyaan veena ke shareer mein ekek karake pravesh karatee raheen aur veena bhee chand minaton mein shaant ho gaee 
veena ko yah sukh kaisa laga yah nahin jaan paaya vah 
poochh bhee nahin saka usase 
bas aise hee donon kee aankh lag gaeen 
subah mahasoos hua use ki dev usase phir lipata hua hai 
vah pyaar paane ko utaaroo hai 
jaise beetee raat ka toophaan phir se bekaaboo ho gaya hai 
lekin yah toophaan veena ko chand minaton ka laga 
dev phir se nidhaal ho gaya 
veena kuchh samajh na paee 
main svayan ko maanasik tanaav se mukt nahin kar pa raha 
mere is tanaav ko anyatha na lena 
main jald hee is tanaav se mukt ho jaoonga aur sab theek ho jaega 
dev ke vyaktitv kee is kamajoree ko bhee veena ne daba liya apane man ke bheetar 
na jaane kis mittee kee banee thee vah 
apane man kee baat apane mein hee chhipaaye rahatee thee 
maanbaap bhaeebahanen sabhee khush the 
dev ke aakarshak vyaktitv par sabake sab mohit the 
ujalakhila chehara raunak se bharee aankhen chehare par gyaan ka tez tapakata 
us par ganit shaastr kee kathin se kathin samasya ka samaadhaan pal bhar mein nikaal dena geeta ke lie varadaan saabit ho raha tha 
teen din rahe the vah deharaadoon aur geeta ne apanee har samasya ka samaadhaan pa liya tha 
achchhee naukaree vaala hoga to jeevan sudhar jaega unake bachche ka 
aise mein dev ko paakar veena ke maatapita phoole nahin samaate the 
aur dev ne bhee apane priyadarshee svabhaav se unhen apana divaana bana diya tha 
sabase patrvyavahaar usakee dinacharya ka ek ang ban gaya tha 
aise mein kaheen kisee bhee bhaav se veena ne kisee ko bhee is baat kee bhanak nahin padane dee ki dev ke shareer mein kaheen kuchh kamee hai 
haan deharaadoon mein sabane ek baat jaroor not kee thee ki subahsavere dev ko pateela bhar kar garm paanee kee jaroorat padatee hai 
baatharoom mein vah lagabhag paun ghanta lagaata hai 
kaaran chaahakar bhee koee na poochh saka 
na dev se na veena se 
aakhir koee shanka aur kaheen dikhatee tabhee yah bhaav kuchh ulte roop se man mein aata 
aise mein veena ke man kee baat veena kee nijee baat hee hokar rah gaee 
vahee dev kee dinacharya se parichit thee 
dev subah chhah baje uth jaata tha 
tab vah jaldee se chaay banaakar le aatee thee 
tatpashchaat usake lie vah ek bada pateela bhar kar paanee garam karatee thee 
yah paanee vah pahale apane krtrim maladvaar se pamp karake bheetar karata tha phir usee tarah pamp karake paanee aur shareer ka saara mal baahar nikaalata tha 
veena ne pahale din yah prakriya dekhane kee ichchha jaahir kee thee aur dev ke na nukar karane par bhee nahin maanee thee 
dev tab use rok nahin saka tha aur veena baatharoom mein usake paas khadee hokar dekhatee rahee thee 
is prakriya ke dauraan use kaee baar ubakaee aane ko huee lekin usane use roke rakha 
dev ko is prakriya mein lagabhag paun ghanta lag jaata tha 
isase vah thak bhee jaata tha 
lekin opareshan ke baad lage baig se yah prakriya adhik suvidhaapoorn thee 
lagabhag chaibees ghante use koee pareshaanee nahin hotee thee 
naha dhokar das baje ke lagabhag dev kolej chala jaata tha aur do baje vaapis lautata tha 
khaana khaakar ek ghanta tak apanee risarch ka kaam karata tha 
veena ko usakee padhaee karane kee aadat bahut achchhee lagatee thee 
dev ka ganit kee ati vikasit shaakha ka goodh gyaan usakee samajh se pare tha 
is beech vah dev ke lie kuchh na kuchh khaane ko banaatee rahatee thee 
saat baje ke baad donon ghoomane nikal jaate the 
ekdedh ghante baad laut kar veena rasoeeghar mein apanee saas ka haath bantaane ke lie ghus jaatee thee aur dev kisee patrika ke panne palatata rahata tha 
