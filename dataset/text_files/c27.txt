amit va priya veena se vida lekar laut aae 
veena ne chalate hue yahee kaha tha dev kee barasee ke baad tum donon ka byaah racha loon yahee meree ichchha hai 
shesh sab baad mein sochenge 
ekaek amit ko laga ki shaayad abhee bhee veena apanee soch ko kuchh samay dena chaahatee hai shaayad 
lekin usamen kuchh to badalaav aa hee gaya tha 
veena ke shabdon mein haan thee yahee bhaav samete ve ghar laut aae 
amit to maan nirmala ka dulaara ban gaya 
kaise hoga kaun dhoondhega sab amit par chhod diya maan ne 
lekin amit ko apane maanbaap ka bhee dar tha 
bhaeeyon ka bhee 
ve sab to baaten banaenge 
isee duvidha mein pada amit agale chhah maheene kuchh na kar saka 
apanee priya kee shaadee kee chinta bhee use satae ja rahee thee 
jo maadhyam tha usaka vah svayan duhkhon ke pahaad ko uthaaye jee raha tha 
kisase kahata 
kaun usakee sahaayata kar sakata tha 
ek chiraag tha usake paas prem 
haan vahee vah spashtavaadee tha 
paristhitiyon ko bevajah milajula kar nae aayaam nahin sthaapit karane vaala 
kisee kee jindagee mein jo kuchh ghatit hua hai usaka doshee samaaj ko ya kisee parivaar ke doosare sadasy ko na maanane vaala 
lekin jo kahana hai bejhijhak kahane ko tatpar 
prem yoonit se laut raha tha 
ghar jaate hue usakee tren jab dillee pahunchee to amit steshan par usase milane pahunch gaya 
prem ko use dekhakar aashchary hua 
saamane khade amit ko usake man ko samajhata bhee tha 
ekdoosare se ve gale mile 
bahut achchha laga kisee apane ko chhah maheene baad milakar 
prem ne usake haath ko pakade hue kaha tumhen kisane bataaya tha 
priya kee chitthee aatee hai 
usee ne likha tha 
amit ne kaha 
jaise sanket diya ki priya aur usak sambadh kaayam hai 
abhee prem apanee koee pratikriya deta amit ne punah kaha pichhale maheene main deharaadoon gaya tha 
mammee ne bhee kaha tha ki tum aa rahe ho 
bahut achchha laga amit tumase milakar 
prem ko amit achchha lagata tha pahale se 
sabhee achchhe hain 
kaam bhee achchha hai aur jo duhkh hai usase hamtum sabhee vaakiph hain 
amit kuchh kahane se pahale svayan ko taiyaar kar raha tha 
samay sab theek kar dega 
haan samay sab theek hee karega 
main veena bhaabhee se mila tha 
mammee ne likha hoga tumhen poochha amit ne 
likha tha sab 
mujhe to achchha hee laga sunakar ke deedee maan gaee hain 
lekin koee usake yogy milega tabhee yah ho paega 
har kisee ko to yah rishta raas nahin aaega 
prem ke shabd spasht the dard bhee tha unamen 
haan har kisee ko nahin raas aaega 
maine akhabaar mein vigyaapan dene kee sochee hai 
apane man kee baat kahee amit ne lekin main ghar mein chitthee nahee mangava pa raha tha 
ab tum aa gae ho deharaadoon ke pate se de doonga 
tum ise sambhaal lena 
shukriya amit 
main tumhaaree bhaavanaon kee kadr karata hoon 
mujhe pata hai ki dil se tum chaahate ho ki deedee ka ghar bas jae 
vah bhaavuk ho chala tha lekin shabd spasht the haan ek baat hai tumhaare lie tumhaare ghar mein toophaan khada na ho jae 
nahee aisee baat nahee hai 
sirph maan rudhivaadee hain 
vahee kabheekabhee dabe munh puraatan baaten kah jaatee hain 
lekin phir bhee jaanata hoon ek hee baat jeevan veena bhaabhee ka hai jeena unhonne use apane lie hai 
usamen maan kee baat yadi dakiyaanoosee hain to mujhe use nahin sunana 
samay sabhee baaten sabhee rup badal deta hai 
amit bhee man mein aaee har baat usase kah raha tha 
haan theek hai 
lekin tumhaaree mammee ko bhee samajhana chahie 
abhee priya aaegee tumhaare ghar 
aisa nahee ki tum use kuchh kasht hone doge 
lekin ek baat to siddh hai ki kaheen na kaheen use veena ke punah vivaah par kuchh na kuchh to sunana hoga 
amit ko prem ke shabd sunakar jaise man maangee muraad mil gaee 
usane to socha bhee na tha ki prem ke shabd usake va priya ke sambandhon ke prati itanee jaldee vaaky gadh lenge 
dekho prem mai sabhee ke prati apane kartavy ko nibhaata aaya hoon 
ghar mein sabase chhota hoon lekin jeevan mein abhee tak itana dekh chuka hoon ki kisee kee vyarth kee baat kisee ka vyarth ka hath mujhe nahin jhuka sakata aur mai pyaar se sab kuchh deta hoon to mujhe apane adhikaar bhee maaloom hain 
apane adhikaar kshen mein mera jeevan hai 
meree apanee dhaaranaen hain 
main apane raaste se apanee raay se itanee jaldee munh nahin mod paata 
amit ke shabd prem ke bahut gahare man ko chhoo gae 
achchha lagata hai tabhee baat karake tumase mere chhote jeeja jee 
aur prem ne use gale laga liya 
main chhuttee aaya hoon iseelie ki mammee ne mujhase kaha hai ki amit bheetar se bahut pareshaan hai 
use ab priya se vivaah karana hai 
priya se vivaah kee socho aur phir tum donon mil kar veena deedee ke lie ek ladaka dhoondh lena 
ekaek baat ka pravaah itana meetha mod lega amit ko isakee aasha nahin thee 
bhaavuk hokar vah bola prem se mammee to mere man kee baat samajhatee hain 
lekin main hee duvidha mein pada tha 
tab prem ekaek vichaaramagn ho gaya 
kuchh thahar kar bola amit kuchh baaten main spasht hokar kahana chaahata hoon tumhen 
inhen anyatha na lena 
kaaran tum samajhate ho 
blaki tum usaka hissa bhee ho 
priya se shaadee karake ho sakata hai tumhen kisee na kisee se anyath baat sunane ko mile ya tumhen kaheen apamaan bhee mahasoos ho 
main samajhata hoon maan samajhatee hai mere sabhee parivaar vaale samajhate hai 
par parivaar ke har sadasy ka apana bhee parivaar hai unhen kuchh kahana hoga to ve avashy kahenge 
saamane na sahee peechhe se 
aise mein tumhen sabakee manahsthiti ko sahana hoga 
doosare shaadee jaldee ho isaka mujhe etaraaj nahin hai 
haan ek baat hai shaadee bilkul saadagee se hogee 
na baind na baaja na baraatee 
bas tum aur tumhaare parivaar vaale 
aur koee dhoomdhadaaka nahin 
ham sabhee rasmen ada na kar paen is par tumhaare parivaar vaale koee baat nahin banaenge 
priya khush rahegee yah main jaanata hoon 
usaka maanapamaan bhee mere daayare mein nahin tumhaare daayare mein aata hai 
bas yahee chaahata hoon ki tum mere parivaar ke saath ho aur ham bhee tumhaare saath hain 
prem apanee baat kah chuka to amit ne gambheerata se kaha dekho prem main svayan sabhee paristhitiyon ko samajhata hoon 
mujhe vaise bhee shorsharaaba tabhee achchha lagata hai jab man se usakee aavaaj aa rahee ho 
jahaan tak lenden ya rasmonrivaaj kee baat hai usaka na lobh mujhamen hai aur na hee koee lobh mere samaksh dikha sakata hai 
priya mere lie hee aa rahee hai mere ghar mein aur use poora maansammaan mile isakee mujhe bhee chinta hai 
apanee jindagee ko mujhe apanee tarah jeene ka adhikaar hai aur usake lie mai apane ko taiyaar kar chuka hoon 
haan kuchh kasht aaenge main bhee jaanata hoon aur isake lie main kya karunga priya kya karegee yah tum ham donon par hee chhod do 
yadi tumhen apane manobhaavon par vishvaas hai to maano main bhee vaisa hee hoon jaisa tumhaara man maanata hai 
amit ke shabd prem ke man ko chhoo gae 
usakee deharaadoon jaane vaale tren ka samay ho gaya tha 
amit ko gale lagata tab vah bola sab theek ho jaega amit 
tum mammeedaidee se milakar taareekh tay kar lo 
main bhee vaheen hounga 
agale ek maheene mein sab kuchh ho jaega 
theek hai main kisee bhee din aa jaunga 
yahaan sabako bata kar 
aur veena bhaabhee kee chinta ko tum na akele the na akela svayan ko paoge 
ab vah meree bhaabhee nahin deedee hain 
yah kahakar amit ne prem se vida lee 
priya ke prati nae sapane use sanjone the aur apane ghar mein sab kuchh theek karana tha 
maan krashna ke man mein jhijhak thee 
khulakar vah kuchh na bol paayee 
maan to bahut khush hogee aisa socha tha usane 
apane bhaeeyon kee shaadee mein vah badhchadh kar khushee manaata raha 
maan hamesha khushee se dekhatee thee use 
yahee kahatee thee tab dekhana apanee shaadee mein bhee bahut naachega amit 
main kyon sabhee naachenge 
bhaeebhaabheetum bhee baaboojee bhee 
sabase chhota hoon lekin khushee to sabase badee hogee ghar bhar kee 
amit kee baat sunakar sabhee hansate the 
aur aaj jise sunakar sabase jyaada khush hona chaahie tha vahee main kya kahoon 
kahakar tatasth see ho gaee man bujh gaya usaka 
ham jimmedaar hai 
na to ve log karate 
thukara dete meree chaahat ke rishte ko 
lekin unaka badappan dekho mere pyaar ko meree chaahat ko veena ke durbhaagy se nahee tol rahe 
ve usee kee kismat ka khel maanakar meree aur priya kee raah mein roda nahin ataka rahe 
amit jabjab aisa sochata tha bhaavanaon mein bahakar baal kee khaal naunchane lagata tha chup rah na paata tha 
lagata hai tum khush nahin huee sunakar meree shaadee kee baat 
amit ne dubaara prashn kar daala maan se 
mai to har haal mein khush hoon 
maan ke munh se phir vahee tatasth javaab nikala 
mera bhaagy dekho apanee shaadee kee baat svayan chalaanee pad rahee hai 
us par tum do shabd ghumaphira kar dohara rahee ho 
amit shaayad maan ke man se kuchh kahalavaana chaah raha tha apanee khushee ke shabd 
lekin maan thee ki soch ka daayara bahut sankuchit tha usaka 
duhkh kee jyaada chinta thee 
kaun kahaan duhkhee hai isakee thaah nahin rakhatee vah 
bas vah svayan duhkhee hai usaka javaan beta chala gaya 
mere bete kee yaad bhee thukara gaee 
maan kee yahee baaten kachotatee hain 
maan ke munh se nikal hee gaya aakhir tumhen shaadee kee padee hai 
mera javaan beta chala gaya 
aur maan rone lagee 
bahut achchhee baat kar rahee ho maan 
main yah kab kahana chaah rahee hoon 
use dekho mere paas baithakar mera duhkh baantane kee bajaay maayake ja kar baith gaee 
maan ke mukh se nikal hee gaya aakhirakaar 
amit tab phoot pada vaah maan vaah tumhaara duhkh kisee se chhipa nahin hai 
lekin veena ka duhkh sabase chhipa rahata hai 
sab samajhate hai veena maayake chalee gaee 
usaka duhkh samaapt ho gaya 
jaise philm mein rol ada karane aaee thee vah 
rol khatm duhkh khatm 
usake duhkh kee seema tum kya samajho maan 
aur use jara bhee dosh mat dena 
usaka kiya maintum ham sab saat janm bhee nahin utaar sakate 
basbas rahane do 
tum to usakee hee baat karoge 
ab to tumhen usakee har baat hee theek lagegee 
aavaaj unchee ho gaee usakee 
shaayad apanee baat kahane ke lie shabd kam the ya ki man hee man itana ghuta hua tha ki shabdon ka aaveg tham hee na paaya 
haan aaj tum yahee kahogee maan apane man ke chor ko chhipaane ka bada aasaan raasta hai yah 
ek pativrata ban gaee thee vah 
dekh lena maan tum ham sabhee kaheen na kaheen kabhee na kabhee bhugatenge usakee is chot ko 
amit kee aavaaj itanee unchee thee ki baaboojee bhee vahaan aa gae 
baaboojee ko kuchh pata to tha nahin baat ka amit ko uncha bolate dekhakar usase kyon chilla kar bol rahe ho maan se dheeme baat nahee hotee kya 
kaise boloon dheeme 
yah sunatee nahee hai 
samajhatee nahin hai 
apana rona rotee hai 
ek hee baat ko har jagah phit kar detee hai 
amit ko pita se dhaadhas kee aasha thee 
vah sab samajh gae 
amit kee baat sunakar 
bole ye to paagal hai 
veena ka to karj hai ham par 
apanee bhaabhee se bhee baat kar 
main gupta saahab ko chitthee likh doonga 
ab barasee ko chand din hee rah gae hai 
shaadee kar lo tum yadi vah khushee se maanate hai 
hamen teree khushee kee paravaah hai beta 
aur unakee betee to hamaaree betee hai 
tumane usake saath jeevan jo bitaana hai 
jo karo soch samajh kar karo 
aur yah sunakar amit ka aavesh tham gaya 
toophaan jo main kya kahoon vaaky se khada hua tha ekaek tham gaya 
aur maan krashna bhee dekho ekaek chup ho gaee 
aansoo ponchhate hue bolee mujhe bhee to priya achchhee lagatee hai 
mainne na to nahin kee thee bas apane duhkh kee baat kee thee 
kabhee sukh ko chaahakar bhee jeene kee koshish karo 
iseelie kahata hoon subahshaam bhagavaan ka dhyaan karo 
poojapaath karo 
bhajankeertan mein jaaya karo 
sabake duhkh ek samaan lagenge 
duhkhon ko dekhogee to sabhee duhkhee lagenge 
sukh kee chaah karogee to duhkh sabhee baune pad jaenge usake saamane 
pita shreeraam kee baat amit ke antahkaran ko chhoo gaee 
vah usake man ko pahachaanate the 
aap mujhe gupta jee ke naam chitthee likh do main svayan deharaadoon jaakar sab tay kar aaunga 
amit ne tab kaha 
theek hai 
shaam ko le lena 
ab jao munhhaath dho lo aur gussa shaant karo 
pita shreeraam samajhate the amit ke man ko use shaant karana bahut aasaan tha 
amit ke jeevan mein bahaar aa gaee 
dev kee barasee ke baad das hee din mein sabhee taiyaaree ho gaee 
amit kee shaadee ho gaee priya se 
deharaadoon se dillee kee dooree jaise khatm ho gaee thee amit ke lie 
din ke samay phere hue 
baaraatee ke naam par ghar ke log aur amit ke do min the 
veena vahee se aakar parivaar ke saath mil gaee 
na koee baind na baja 
saadagee se vivaah sampann ho gaya 
priya ko saath lekar sab der raat gae dillee laut aae 
jeevan ka sabase madhur sapana amit ka poora ho gaya 
priya jisake naam kee maala vah har dam japata tha aaj usake jeevan mein naenae sapane jodane ko aakar mil gaee 
aaj amit sirph amit nahee rah gaya 
aaj amit ke naam ke saath priya ka naam bhee jud gaya 
sapanon ko saakaar karane mein jut gaya amit 
ek maheena to ghoomane mein lag gaya 
vah kashmeer bhee gaya shimala bhee gaya aur na jaane kahaankahaan 
priya ke man mein aaee har baat ko poora karane mein hee juta rahata 
shaadee ko hue chhah maheene beet gae aur amitpriya ko lagata tha jaise abhee kuchh samay hee nahin hua hai 
yah jeevan tumhaara saath paakar saarthak ho gaya hai 
yah sukh tumhaare saath ka itana shundar hoga aisa to main dhersee kalpanaen karake bhee nahin jaan paaya 
sukh ke sau din aur duhkh ka ek din ek samaan beetane lagate hain 
palpal yah yug samaan beetata prateet ho raha hai 
amit ko tab apanee bhool ka ehasaas ho gaya tha 
vah sapanon kee duniyaan se apanee dharatee par laut aaya 
usane dekha door veena akelee baithee aasapaas ke taare gin rahee hai 
antaheen samay veena ke lie 
main kal hee dillee laut kar vigyaapan doonga mammee aap chinta na karo 
amit ne unhen dilaasa diya 
jaisa theek lage beta vahee karo 
prem to baarbaar chhuttee nahin aa sakata 
prem ka daayitv tumhen hee nibhaana hai 
aur jaise unhen kuchh yaad aaya bolee ek rishta to mere paas aaya tha 
main na haan kar sakee na na 
jinase hamane yah makaan khareeda tha unaka beta misej tandan chal kar aaee thee 
unaka beta phauj mein karnal hai 
veena se umr mein das varsh bada 
umr kee baat to phir bhee chal sakatee hai lekin usaka apana beta hai eksolah varsh ka 
yahaan doon skool mein padata hai 
teen saal ho gae hai usakee patnee ka dehaant hue 
veena ko ishaare se kaha tha vah chup rahee 
baad mein daidee jee ne baat aage badaane se spasht inkaar kar diya tha 
par man nahin maanata baat aage badhaane ko kuchh rukee maan phir bolee misej tandan ne to doteen baar jikr kiya hai lekin main hee chup hoon 
amit kuchh kahata usase pahale priya bol padee nahin mammee is baat ko yaheen samaapt kar den 
shaadee ka matalab yah nahin ki jo bhee aae use haan kar den 
ek adhed umr ke vyakti se to shaadee nahin kar sakate 
aur phir itana bada beta 
deedee ke lie aise var mujhe nahee janchate 
ham to chaahate hain 
deedee ko aisa var mile jo umar mein chaahe thodabada ho par jisase bandh kar vah apane parivaar kee soche 
kuchh ruk kar phir se bolee ab aaen misej tandan to saaph mana kar dena 
maan bhee priya kee baat se sahamat hote hue bolee tum theek kahatee ho priya main saaph mana kar doongee 
baat vaheen samaapt ho gaee 
agale din priya va amit dillee laut gae aur amit ne jaate hee vigyaapan de diya veena kee punah shaadee ka 
das din baad hee daak se dher se pan aa gae 
maan krashna ko pata chal gaya 
panon ka aashay samajh kar usane aasamaan ek kar diya 
mere ghar mein yah sab nahin chalega 
amit ko is baat ka aabhaas pahale se hee tha 
maan ko samajhaane ke lie vah pahale se hee taiyaar tha 
usake aavesh ko shaant karana jaruree tha 
priya se shaadee nahee huee thee tab baat aur thee 
ab use apane saathsaath priya ke manobhaavon ka bhee khyaal rakhana tha 
maan kee baat priya ko anyatha na lage use is baat kee bhee chinta thee 
usake aavesh ko dekhakar vah bola maan tum aisee baat karane se pahale kuchh socho jara 
jo nahee raha usaka duhkh tumhen hai mujhe bhee hai aur ham sabhee ko hai 
lekin jara socho 
jara apanee bhaavanaon mein veena ko bhee jagah do 
lekin kuchh samay baad sab apaneeapanee jindagee mein vyast ho jaenge 
vah kuchh pal ke lie thahara 
maan ke paas shabd nahee the usakee baaton ke 
pita shreeraam apana raamaayanpaath chhod kar usakee hee baat sun rahe the 
sab kuchh to usane apana nyauchhaavar kar diya tha hamaare parivaar par 
vah to har pal dev kee mangalakaamana karatee rahee 
ab bhee vah dev ko nahee bhoolee 
na hee vah use kabhee bhool paegee 
lekin main to yahee maanata hoon aur mera yah kartavy bhee hai ki main usake lie kuchh naya karane kee sochoon 
yahee hamaara praayashchit hai usake prati 
aur meree maano to tum bhee khusheekhushee usake lie koee achchha ladaka dhoondhane kee koshish karo 
maan chup rahee 
aansoo bahane lage usakee aankhon se 
bete ka pyaar to tha hee man mein bahoo ke lie vah pyaar nahee pa rahee thee apane man mein ki jhat se haan kar detee 
lekin amit ke shabdon ka virodh karane kee kshamata bhee nahee thee 
jaisee jisakee soch hotee hai usase adhik to socha nahee ja sakata 
ek saamaajik parampara ke viruddh jaana itana saral to nahin 
lekin shabd kaee baar saara raasta rok lete hain 
ham chaahakar bhee kuchh nahee kar sakate 
veena ka sochatee maan krashna to amit kee baaton ka koee utar nahee tha usake paas 
dev ke prati apane pyaar ko amit ke shabd kam to nahee kar rahe the lekin veena ke prati use usake kartavy ka ehasaas to karava hee rahe the 
tab itana hee kah paee jo kuchh karana ho karo tum 
lekin mujhase kuchh na poochho 
mujhe kuchh na batao 
main tumhaara saath nahee de paungee 
amit samajh gaya usakee bhaavana ko 
aur yahee thaan liya usane ki aage se vah kabhee bhee veena ke sambandh mein usase koee baat nahin karega 
kuchh der baad pita shreeraam usake kamare mein chale aae the 
priya va amit ko sambodhit karate hue unhonne yahee kaha tha beta apanee maan kee baat ka bura nahee maanana 
vah dev kee yaad se baahar nahin nikal paegee 
tum jo kar rahe ho eeshvar tumhaara saath dega 
usaka parivaar bas jae meree yahee praarthana hai 
haan vah jaisa chaahatee hai vaisa karane mein koee harj nahin 
maan ke lie apanee santaan se upar koee nahee hota aur vah dev se aage abhee kuchh nahee soch paegee 
aise mein jo karo use usakee khabar na lagane do 
vakt svayan usako samajha dega 
aur phir yahee hua 
amit pan aate hee kamara band karake priya ke saath unakee chhantanee karata aur ekek karake javaab bhej deta 
lekin yah kaam itana aasaan nahin lag raha tha 
ek vidhava ka naam jud gaya tha veena ke naam ke aage 
aise mein uchit var kee talaash tedhee kheer lag rahee thee use 
