veena ek naye parivesh mein pahunch chukee thee 
sab kuchh usake lie badalasa lag raha tha 
use laga tha har ek chehara ajanabee lekin man mein meetheesee tarange rahrahakar uth rahee theen 
is naepan ka ehasaas use bheetar hee bheetar ukasa raha tha khushkhush rahane ko 
ajanabee cheharon kee chhedachhaad use gudaguda rahee thee 
iseelie peechhe chhod aaee maanbahanon kee yaad use duhkhee nahin kar rahee thee 
man hee man use dev kee maan apanee maan jaisee lag rahee thee usake bhaeebahan apanon se adhik apane lag rahe the 
aaj ek naee padavee milee thee use kisee kee patnee kisee kee bahoo kisee kee bhaabhee kahalaane ka svapn saakaar hua tha usaka 
apane ghar ka sapana tha usaka 
chhotasa ghar 
padh likh jaane ke baad kuchh aage kee jab vah sochatee thee to use dikhata tha ek dulhan ka roop 
svayan ko dulhan bane dekhane kee tamanna thee usakee 
koee sundarsajeela naujavaan dikh jaata tha use kabheekabhee sapanon mein bas isase aage kuchh nahin 
baarbaar apanee kalpana ko saakaar roop mein dekhane kee tamanna hotee thee use 
lekin apane manobhaavon ko vah seedhesaadhe shabdon mein vyakt na kar paatee thee 
bas kisee aur tasveer kisee aur kee baaten hotee theen bahanon mein sakhiyon mein 
lekin manabhaavan chehara use dikha bahut samay ke baad 
dev ko dekhakar use laga tha ki aise hee kisee var ko talaash rahee thee vaastavik jeevan mein usakee aankhen 
pahalee baar dev ko dekhate hee usane apane man kee kaalpanik chhavi ko rangroop se chitrit kar dev ka roop de diya tha 
usakee kalpana rang mein aa gaee thee 
dev ke aa jaane ke baad 
aur aaj vah dev kee hokar usake ghar chalee aaee thee apane sapanon ko saakaar karane 
raat der tak ghar bhar kee auraton ne use gher rakha tha 
sab apaneapane tareeke se usase baaten kah rahee theen 
aur veena bhee jahaan tak usase ho pa raha tha sabhee ko sunsamajhane kee cheshta kar rahee thee 
ukataahat mahasoos karatee jab kabhee tab amit door kar deta usakee ukataahat use chaay pilaakar 
use amit ka svabhaav bahut achchha laga tha 
mahasoos kiya tha usane ki amit hee ghar mein sabase jyaada khushadil hai 
itana to jaanatee thee ki ghar mein sabase chhota hai aur milanasaar hai 
ab mahasoos kar rahee thee ki usakee khushadilee se oopar ek baat aur hai ki ghar bhar ke logon kee jarooraton ka bhee use hee dhyaan hai 
dopahar baad deharaadoon se dillee pahunchane ke baad use amit andarbaahar hota dikhaee diya 
kabhee kuchh laata hua aur kabhee kuchh le jaata hua 
maan pita bhaeebhaabheeyaan sabhee use hee aavaaz de rahe the 
jaise ghar mein amit kee hee chalatee ho 
aur itanee vyastata ke baavajood amit ka veena ke paas aana aur chaay ke lie baarbaar poochhana veena ko bahut achchha laga tha 
ab amit aaya to raat ke saadhe nau baj rahe the 
is samay veena ke paas keval komal baithee thee 
veena bhee amit se ab kaaphee khul kar baat kar rahee thee 
amit ko dekhakar komal ne muskuraakar kaha lo aa gaya phir tumhaara devar 
bhee mere lie tumhaara naata naya to nahin veena ke lie to tum pahalee baar bane ho devar 
komal ne chutakee lee 
theek hai theek hai ab aap pind chhudaana chaahatee hain na mujhase 
bhee main sabaka devar hoon 
sabase chhota sabhee ka sevak 
haan yah huee na baat 
khush hua amit aur bola chalie ab khaana lag chuka hai 
kitana dhyaan rakhata hai sabaka amit 
aur veena ne prashansabharee najaron se dekha amit ko 
use laga saamane amit nahin prem khada hai 
prem bhee to aisa hee hai 
veena ke man mein amit prem ke saath jud gaya ek chhote bhaee kee tarah 
rishton kee shurooaat aise hee hotee hai meetheemeethee baaton ke saath 
do aatmaon ka milan ekaek thahar gaya 
veena kee drshti dev ke pet ke baen bhaag kee or padee 
vahaan do inch chauda ek tep laga hua tha 
apanee bikharee saanson ko kaaboo karane kee koshish karate hue usane poochha yah kya hai 
koee chot lagee hai kya 
yah sunakar dev chaunka 
nahin 
yahee to hai avagrah cholostomy 
veena ko dev ke shabd pahelee se kam nahin lage 
yah sunakar dev kuchh sambhal gaya 
prem ka nasha jaise ekaek utar gaya usaka 
vah veena ke pahaloo se hat kar uth gaya 
kuchh pareshaan ho utha 
tum jaanatee to ho mere opareshan ke vishay mein dev ne spasht karane kee cheshta kee 
dev kee pareshaanee badh gaee ekaek 
mujhe nahin maaloom dev 
tum kaisee baat kar rahe ho 
opareshan kaunsa veena sach mein bhoolsee gaee thee opareshan shabd ko jo usane akhabaar mein hee padha tha 
haan use aisa kuchh yaad nahin aaya ki kabhee ramesh bhaee ne kuchh aisa kaha tha usase ya daidee se 
ya kuchh aisa likha tha 
dev ne phir spasht kiya tha 
kuchh narvas ho chala tha vah 
tab jaise yaad aaya veena ko 
use vigyaapan mein likhe shabd yaad ho aae the 
bolee haan aisa kuchh likha to tha 
vah yahee kshetr hai jo tum dekh rahee ho 
isee ko avagrah chlostomy kahate hain 
mera isee ka opareshan hua tha 
dev hairaan tha veena kee anabhigyata dekhakar 
yaani veena ne khulaasa chaaha 
vah vaastav mein kuchh nahin samajh pa rahee thee 
tab dev ne kaha vah to tumhen main samajha deta hoon lekin kya ramesh bhaee ne yah sab nahin samajhaaya tumhen ya daidee ko 
jaise dev ko veena kee is anabhigyata par sanshay tha 
veena ko dev ke shabd pahelee samaan lag rahe the 
yah angrejee ka shabd avagrah chlostomy jaise kisee gambheer bhaav ko chhipae tha 
isaka matalab hee use nahin pata 
vigyaapan ke is shabd par usane dhyaan hee nahin diya aur na hee use kisee ne isaka arth samajhaaya 
yah shabd jaise usake jeevan mein koee bahut bada badalaav la sakata hai aisa sochakar use isaka arth na samajhana jaise apanee sabase badee bhool lagee 
lekin is shabd ke sahaare to usane shaadee nahin kee thee 
aaj phir yah shabd use itana rahasyamay kyon lagane laga 
kuchh to aisa hai is shabd ka arth kuchh gambheer hee hai tabhee dev pareshaan ho utha hai use itana anjaan jaanakar 
bhaarateey sanskrti kis mod par hai 
angrejee ka dabadaba ek shabd avagrah chlostomy ne jeevan kee dhaara ko hee badal diya 
na matalab pata tha na jaanane kee koshish kee 
soorat dekhee aur usee par mar mite 
mujhe vishvaas nahin ho raha 
unhonne to kaha tha doosare patr mein bhee likha hai aur hamaaree manganee ke din vah daidee ko baahar lekar bhee gae the 
yahee kaaran tha ki mainne chaahate hue bhee tumase baat nahin kee 
dev bhee duvidha mein phans gaya tha 
mere daidee ne kuchh aisa nahin bataaya ghar mein 
lekin kya yah seereeyas baat hai 
main to is vishay mein kuchh nahin jaanatee 
mujhe vistaar se batao 
veena sab kuchh jaise abhee jaanane ko utsuk ho uthee thee 
lekin tum meree patnee ban chukee ho aur ab to tumase mera koee parada nahin hai 
phir bhee baat kis tarah karoon ki tumhen yah sab baaten anuchit na lagen 
dev ne apanee bhaavanaon ko sambhaalane kee cheshta karate hue kaha 
use laga ki yadi vah abhee saaree baaten khul kar nahin bataega to na jaane veena par kya prabhaav padega 
vah maanasik roop se ashaant ho jaegee 
usane svayan ko aisee paristhiti sah sakane mein asamarth paaya 
badee mushkil se to vah shaadee ko maana tha 
ab shaadee ke baad aisee paristhiti saamane paakar vah svayan ko hee doshee samajh raha tha 
bhaavanaon ko sambhaala usane aur bola veena jaisa ki hamane vigyaapan mein likha tha ki mera opareshan hua tha bada opareshan hua tha aur shaadee ke lie usaka khulaasa karana jarooree tha iseelie meree jidd thee ki pooree baat bataee jae 
lekin sach baat yah hai ki mujhase yahee kaha gaya ki tum logon ko sab bata diya gaya hai 
tum itana to jaanatee ho ki meree shaadee kee saaree taiyaaree ramesh bhaee ne hee kee thee 
maanbaaboojee ka in baaton se koee matalab nahin 
ve to in baaton mein dakhal nahin dete 
sach kahoon to unhen koee dakhal dene bhee nahin deta 
yahaan jo kuchh bhee hota hai ham bhaeeyon kee aapasee raay se hota hai 
dev dheeredheere sab gaanthe khol raha tha 
veena kuchh saham see chukee thee lekin kuchh bolee nahin sunatee rahee dev ke shabdon ko main apanee shaadee nahin karavaana chaahata tha 
ramesh va mohan bhaee saahab ko chitthee likhavaatee thee 
pramod ke maadhyam se bhee mujh par jor dalavaatee thee 
is baar jab ramesh bhaee chhuttee aae to unhonne mere doktar se jaakar baat kee 
usane bhee apanee raay unake paksh mein dee thee 
tabhee main maana 
mainne apanee beetee jindagee mein itana ekaant bhoga hai itanee pareshaaniyaan sahee hain ki main bhee apana ghar basaane ko haamee bhar baitha aur jisaka parinaam hai mereetumhaaree shaadee 
tab dev kuchh ruka usane veena kee or dekha 
vah dev ko ekatak dekhe ja rahee thee 
naee shaadee nae parivesh mein vah jitanee khush thee ab utanee saham see gaee thee 
har pal usaka dil agyaat aashanka se bharata ja raha tha 
agale pal kya khulaasa hoga use nahin maaloom tha 
lekin sanskaaron se usaka man bahut komal tha 
pati ke shabdon ke prati usake man mein shraddha thee 
aap kah rahen ki aapaka mejar opareshan hua tha lekin abhee bhee mujhe samajh nahin aaya ki kis baat ka opareshan tha 
ghar mein koee beemaaree nahin sunee chhotee motee takaleephen hotee rahatee hain 
shesh kuchh bhee nahin 
parivesh hee aisa hai iseelie samajh nahin aaya 
dev tab tak vichaaramagn hokar soch raha tha ki kya kuchh veena ko batae aur kya kuchh nahin batae 
palang ke paas padee tebal par padee sigaret kee dibbee se ek sigaret nikaalakar usane sulaga lee 
phir dheere se kahana shuroo kiya 
doktar ne kaha bavaaseer hai jisaka ki chhotasa opareshan hoga 
usee ke lie mujhe aspataal mein bhartee kiya gaya 
vahaan opareshan thiyetar mein kisee aur doktar ne mera nireekshan kiya 
mere doktar se usane kaaphee bahas kee aur mera opareshan kainsil kar mera dubaara pareekshan kiya gaya 
maans ka ek tukada boyopsee ke lie bheja gaya 
usakee riport dekhakar mera doktar mujh se munh chhipaane laga 
lekin pramod aur amit ne jaldee se doosare ek doktar se sampark kiya aur usane kaha ki yadi deree kee to koee ilaaj sambhav nahin hoga 
vaastav mein vah kainsar kee shurooaat ke lakshan the 
tab usane koee risk na lete hue mera rektam hee nikaal diya taaki lakshan jad se hee chale jaen aur ab usee kaaran main stool bajae praakrtik tareeke ke krtrim raaste se karata hoon 
pahale to mujhe aage baig lagaana padata tha lekin ab sthiti doosaree hai 
mere paas ek masheen hai 
jisakee sahaayata se main subah savere pamp karake saaree saphaee kar leta hoon tatpashchaat chaibees ghante tak mujhe koee pareshaanee nahin hotee ise krtrim maldvaar ya avagrah chlostomy kahate hain 
avagrah chlostomy yaani krtrim maldvaar 
doktaree shabd jisaka matalab aam aadamee ko samajh nahin aa sakata jab tak ki kisee doktar se na poochha jae ya phir shabd kosh mein dhoondha na jae 
is ek shabd ne dev kee saaree pahachaan hee badal dee thee 
veena ko apana sir ghoomata nazar aaya 
vah bolee aapaka matalab hai aapako kainsar hai 
hai nahin tha vah bhee shurooaat hee thee usakee 
dev ne spasht kiya 
tab tak veena ko apana sir ghoomata mahasoos ho raha tha 
yah kaise shabd the jo dev ke mukh se vah sun rahee thee 
usane apana sir thaam liya 
aansoo aankhon se bahane shuroo ho gae 
tab dev ne phir kaha mainne jo baat tumhen bataee hai vah bilkul sach hai aur yah bhee sach hai ki ab mujhe koee khatara nahin aisa doktar ne bhee kaha hai aur mujhe bhee yahee mahasoos hota hai 
opareshan hue do saal ho gae hain aur is dauraan mera vajan bees kilo badh chuka hai 
pahale kee meree photo dekhogee to svayan hee andaaj laga logee 
mujhe kuchh samajh nahin aa raha mainne aisee to kalpana bhee nahin kee thee 
veena ne aansoo bahaate hue kaha 
dev samajh gaya ki veena ke man ko thes pahunchee hai usakee sachchaee jaanakar 
lekin vah bhee theek thee abhee to keval mantrochchaar dvaara hee ek rishte kee shurooaat huee thee 
bhaavanaon kee thaah vah usakee kitanee laga paegee aisa nahin jaanata tha vah 
koee usakee mitr to thee nahin puraanee jo usase kuchh doosaree tarah se anunayvinay kar sakata 
use laga veena jyaada daree ya use kisee ne bahakaaya to vah use chhodakar chalee jaegee 
usane socha yadi aisa ho gaya to vah bhee nahin jee paega 
apanee haar to usane aaj tak nahin maanee hai 
har mushkil ka usane saamana poore saahas se kiya hai 
usakee jindagee mein kitane utaarchadhaav aae sabaka mukaabala kiya hai 
risarch ke dauraan use ek baar laga tha ki sab tabaah ho gaya hai jab usake prophesar ne usake likhe sab risarch pepar apane naam se antaraashtreey patrikaon mein prakaashit karava lie the 
tab use laga tha ki sapane bikhar gae hain usake 
doosaree baar use tab apane sapane bikharate lage jab baarbaar koshish karane par bhee use naukaree nahin milee thee aur antim baar use tab laga tha jab usane svayan ka mrtyu se joojhate paaya tha 
lekin saahas se sab kathinaeeyon ka mukaabala karane ke baad usane vijay ko apane saamane paaya tha 
in kshanon se kuchh samay pahale tak vah svayan ko sabase bhaagyashaalee purush maan raha tha 
baat aisee thee ki vishvaas jeetane ke lie chand ghanto ka samay tha keval chand ghanto ka 
