der se so kar uthee priya 
amit kab ka uth chuka tha 
arun ke saath subah kee sair karane chala gaya tha 
veena tab tak apane kichan ka kaam nipata chukee thee 
subah kee chaay peete samay veena ne use bataaya ki unakee dinacharya subah paanch baje shuru ho jaatee hai 
saat baje tak subah ka naashta va din bhar ka khaana taiyaar karake vah bachchon ke saathsaath hee kaam par nikal jaatee hai 
bachche chaar baje skool se lautate hain aur vah paanch baje aaphis se ghar aatee hai 
arun peechhe se jyaadaatar ghar hee rahata hai 
saptaah mein ekaadh baar hee use baahar jaana hota hai 
shesh jo kuchh bhee kaam hai vah teleephon ke sahaare hee karata hai 
priya arun kee kahaanee sunane ko itanee utsuk na thee use to apanee bahan ke pandrah varsho ka hisaab jaanane kee utsukata thee 
usane dekha veena jaise raat vaalee veena nahin 
ab kaaphee tarotaaja lag rahee hai 
raat ko vah apanee priy bahan se milakar bhaavanaon ke aaveg ke saamane bandhee dikh rahee thee 
ab veena jaise us aaveg se baahar aa chukee hai 
aise mein priya ne seedhe shabdon ka prayog karate hue veena se kaha deedee jeejaajee ke saath koee kasht to nahin aapako 
kasht kasht kaisa itana samay beet gaya 
main aur arun ekdoosare ko ab pooree tarah se pahachaan chuke hain 
bachche hain main unhee ke saath vyast rahatee hoon 
veena ne sahaj bhaav se utar diya 
vah apanee bahan ke beete dinon ko jaanana chaah rahee thee 
veena ne tab kahana shuru kiya priya jeevan kee saarthakata to usee mein hai ki jo ho raha hota hai hamaare saath yadi ham usamen sukh hee khonje sukh hee dekhen to kuchh bhee bura nahee lagata 
yahee meree aadat hai shuru se 
main to apane beete dinon se kuchh seekhane ke kie kabheekabhaar yaad kar letee hoon unhen 
aur ab mera ek poora parivaar ban gaya hai 
bachche jaisejaise bade hote ja rahe hai mujhe yahee lagane laga hai ki maine ab sab sukh bhog lie hain 
arun se shaadee ke ekadam baad poochh leta yadi koee to shaayad kah detee pahale hee achchha tha 
shaadee na karatee to bhee achchha tha 
lekin shikha ke aate hee main sab bhool gaee 
arun kee nijee aadaten kaisee bhee ho usane mere parivaar ko sukhee rakhane ke lie sab sahayog diya hai 
ek ke baad ek in teenon bachchon ke aane ke baad to mujhe apane aagepeechhe aur kuchh dikhana bhee band ho gaya 
mujhe sirph apana parivaar hee dikhane laga 
veena ne apanee baat kahee 
sab aapake man ko samajhate hai 
kisee se apana kasht na kahane kee aadat se sab vaakiph hain aur aise mein itana samay beet gaya aapane kabhee aakar mil jaane kee bhee nahee sochee 
aise mein sab apanee kalpana se apaneapane tareeke se aapake panon se hisaab lagaate rahe 
aap shaadee karake aisee aaeen yahaan kee peechhe ka sab bhool gaeen 
vahaan peechhe bhee to aapako yaad karane vaale hain priya bhaavuk ho chalee thee 
veena bhee apanee bahan ko sab man kee bata kar santusht karana chaahatee thee 
vah bolee samay ne mujhe khushee dee 
parivaar diya 
mera apana parivaar ban gaya 
main apane parivaar kee divaanee ho gaee 
mujhe yah khushee badee mushikal se milee thee 
yah khushee jo meree apanee thee 
mujhe arun kee baaten usake apane parivaar kee baaten bahut bor karatee thee 
mujhe usakee aarthik tangee kabhee nahee chubhee 
vah bahut samay tak pareshaan raha 
mujhe bhee chhotechhote bachcho ko chhodakar kaam par jaana pada 
lekin paise kee pareshaanee ko hamane kabhee apane bachcho ke paalan mein aade nahee aane diya 
apane maanbaap se mile sanskaaro ne bhee to yahee sikhaaya tha 
unheen ke sahaare sab nibhata raha 
samay hanseekhushee beetata ja raha hai aur apane bachcho ke saath is duniyaan mein mast tumhaaree deedee ko yah bhee nahin lagata ki vah yahaan doosare kisee desh mein hai 
mere lie kanaada aur deharaadoon mein phark nahin kaheen bhee 
deedee ke manobhaavo ko jaanakar priya ko khushee huee ki chalo ek baat to achchhee hai kee deedee khush hai 
lekin apane parivaar mein mast deedee apane beete dinon ke sab saathee bhool gaee 
apane maanbaap ko bhool gaee yah baat priya ko nahee janchee 
bolee vah sunakar achchha laga ki deedee aap apane ateet ko bhool gaee 
lekin vahaan mammeedaidee bhee hai 
aapake bhaeebahan bhee hai 
aaj vah bhee isee parivaar ke hee ang hai 
unhen bhoola dena kya sambhav hai 
priya kee baat sunakar veena ko yaad ho aaee apanee maan 
man udakar palabhar mein maan ke paas ja pahuncha 
aankhen nam ho aaee 
bolee maan ko kaise bhool sakatee hoon 
daidee kee bhee bahut yaad aatee hai 
tum sabakee bahut yaad aatee hai 
lekin apane aaj se lipatee tumhaaree bahan ko un sab yaadon se lipatlipat kar rona achchha nahin lagata 
sab bhool jaane kee koshish karatee hoon 
isalie nahin kee vah yaad achchhee nahee 
sirph isalie ki un yaado se lipat kar jeene se main nishkriy ho jaungee 
main unamen khokar apane bachcho ke saath nyaay nahee kar paungee 
unhen apanee maan ka chehara bujha sa najar aaega 
mere paas to apane parivaar ko paalane ke lie maan ka mool mantr hai 
vahee mann mujhe sab bhulae hai 
mujhe maan ka vahee rup dikhata hai us mantr mein jab vah ham sab bhaeebahanon ko akele paalatee thee 
jab daidee naukaree kee vajah se maheene mein keval ekdo din ke lie hee ghar aa paate the 
aise mein maan yadi daidee kee kamee ko lekar pareshaan rahatee to kya hamen achchhe sanskaar de sakatee thee veena kahe ja rahee thee 
shaayad bahut dinon baad use apane man ke har kone mein simatee baaten sunane vaala koee mila tha mammee kee himmat yaad karake main aur himmat paatee hoon 
unhen bhee meree yaad aatee hogee 
par chalo unake aasapaas aur sabhee betiyaan hain 
unase to mil hee letee hongee 
veena ko ab maan bahut yaad aane lagee thee 
kahane lagee vah priya se ab tum aae ho to unakee yaad bahut aa rahee hai 
veena ke aansoo chupachaap bah nikale 
deedee kee baat sunakar priya mannamugdh nihaaratee rahee kuchh der usen phir bolee deedee 
pyaar karate hai sabhee apane parivaar se 
apane bachchon se 
yah kartavy hai hamaara 
par aap to mujhe lagata hai isase aage kuchh sochatee bhee nahee 
unhen bhee to pareshaanee hotee hai 
vah bhee to chintit rahate hai 
main to yahee kahoongee samay nikaalakar mil kar aao unase 
kaise bhee koshish karo 
bachche bhee saath jaen aapake 
tab veena ne kahaan ab banaungee main prograam 
krisamis kee chhuttiyaan hogee bachchon kee 
aur meree naukaree bhee shaayad pakkee ho jae tab tak 
nahin hogee tab bhee banaungee 
lekin arun par sab nirbhar karata hai 
vah koee na koee bahaana bana dega to man aur duhkhee ho jaega 
deedee jeejaajee agar nahee jaana chaahate to aap akele bhee to bachchon ke saath ja sakatee hai 
priya ne tab kaha 
aisa nahin hai priya main akelee bhee ja sakatee hoon 
pahale bhee kaee baar socha hai maine 
lekin ekaek koee aisee baat ho jaatee hai ki prograam agale varsh par ja pahunchata hai 
na jaane kaisa dar hai arun ke man mein jo ab indiya jaane ke naam par kannee kaat jaata hai 
ab to kabheekabhee kahata hai bachche haeeskool kar len 
unhen hostal mein daalakar ham indiya hee shipht ho jaenge 
tab priya ne kaha aise to vakt beetata jaega 
pandrah varsh beet gae das aur beet jaenge 
mammeedaidee to yoon hee intajaar karate rahege 
daideejee kee hee sochie jara pichaasee varsh ke ho chale hain 
kab tak rahenge is jeevan ka kuchh nahee pata 
vah to kuchh bolate nahee 
kisee ko shikaayat nahee karate 
man mein magar aap hee kee sochate rahate hai 
mainne dekha hai alamaaree se kaee baar vah akele baithe aapakee aur dev kee elabam nikaal kar tasveeron ko nihaarate rahate hai 
koee aa jae to ekaek kah dete hain photo par dhool jam gaee thee saaph kar raha tha 
priya kee aankho se barabas aansoo chhalak pade 
veena bhee apanee rulaee na rok paee 
priya ke saath sisakane lagee 
mujhe daidee kee bahut yaad aa rahee hai priya itana samay beet gaya 
daidee to bahut boodhe ho chuke honge 
maine aisa kabhee nahin socha 
mujhe to hamesha se mammee ka chehara hee yaad aaya 
nahin yaad kiya sach mein mainne daidee jee ko 
hamaare daidee to sant hain 
apana dard kisee se nahee kahate 
bas man hee man mein magn rahate hai 
man mein kya hai unake na ham jaan pae na hee mammee 
ham to mammee se bandhe mammee kee duniyaan mein hee mast rahe aur veena phaphakatee rahee 
baat vaheen khatm ho gaee 
arun va amit jo tahalane gae the ghar laut aae the 
veena va priya ko bhaavaano mein lipata dekh kar amit ka man bhee bhar aaya aur arun to veena ke aansoo dekhakar bechain ho gaya 
shabdon ke bina dard samajhana har kisee ke bas kee baat nahin shaayad 
amit kee najar bahut tej thee 
samajhane kee shakti usase bhee tej 
agale hee din usane mahasoos kiya ki arun ghar se baahar kam hee nikalata hai 
yaani kaam ke naam par vah koee kaam nahin karata 
aisee soch ekaek use apanee atapatee lagee 
lekin socha hai kuchh chaahe atapata chaahe kisee ke lie achchha kisee ke lie bura 
ab socha hai to khojana bhee hoga soch ka nateeja jaanana bhee hoga 
are bhaee apana kya hai pheeld vark hai jyaada 
teleephon par epvaantamennt leta hoon phir jaata hoon 
ab agale saat din ke lie sab band 
tum log aae ho na aise mein ek saptaah kee pooree chhutee le lee hai 
veena bhee nahee jaegee 
arun ne kaha 
are are aisa mat keejie 
aap jarur jaen kaam par 
amit ne usakee baat ka utar diya 
nahin bhaee isakee jarurat nahin 
mai kisee kee naukaree nahee karata 
inshyorens aijent hoon 
ek saptaah baad kee taareekh phiks kar lee hain 
arun jaise apana saara vakt unake saath bitaana chaahata tha 
jyaadaatar kaam ghar se hee hota hai 
bas kabhee naya koee klaeent mil jae to jaana padata hai 
varana to sab kaam phiks hai 
arun ne saral shabdon mein bataaya 
use to shaayad baatacheet shuru karane ka avasar chaahie tha mai to ab koee naya kaam karana bhee nahin chaahata 
baarah saal pahale tak main ek inshyorens kampanee mein mainejar tha 
lekin mere neeche doteen gore mere khilaaph the 
unhone mujhe jhoonte kes mein phansa diya meree naukaree bhee gaee aur laisens bhee kainsil ho gaya 
teen saal lage mujhe kes ladane mein 
main jeet gaya 
lekin is beech yahee phaisala kar liya ki naukaree nahin karunga kabhee 
aur usake baad se main bas praivet kampanee ke lie kaam karata hoon 
achchhee kameeshan mil jaatee hai 
arun ne apanee baat pooree kee 
amit samajh gaya 
daal mein kuchh kaala hai 
vah poochhane laga usase aap to mainejar kee post par kaam kar chuke hain 
kes bhee jeet gae 
tab arun ne kaha mere kes mein kuchh aisa nahin tha 
kuchh galtiyaan mujhase bhee huee thee isalie hamane milajul kar phaisala kar liya aur badale mein mujhe keval tanakhvaah aur apana laisens vaapis mil gaya 
dekho yahaan ke kaayade kaanoon bahut ajeeb hain 
kabhee kuchh na karane par bhee hajaaronlaakhon ka phaayada ho jaata hai aur kabhee kuchh bhee kar do to bhee aapako koee nahee poochhata 
arun baat badalana chaah raha tha 
amit ko bhee laga ki baat kuchh adhik vyaktigat hai 
arun se aur adhik poochhega to use bura lag sakata hai 
isalie vah arun ka vishay chhod veena se baat karane laga 
bhaabhee ke sthaan par deedee shabd ka prayog use pandrah varsh baad bada atapata lag raha tha 
lekin bhaabhee ab kah nahin sakata tha aur deedee se jyaada apanepan ka rishta ab aur koee na tha aapakee kya dinacharya hai 
main to abhee tak paarttaeem jaab karatee hoon 
oldaij hom mein 
boodhe logon ke lie din bhar ke khaane ka saara meenoo taiyaar karana 
unakee agale din kee jaruraton ka khyaal rakhana hee mera kaam hai 
utar diya veena ne 
naam ke lie 
mujhe ek saptaah mein lagabhag saaton din jaana padata hai 
chhuttee hotee hai to bhee kisee saptaah ke beech ke din 
shaniravi ko to jarur jaana padata hai 
darasal meree naukaree usee din hotee hai jab koeenakoee staaph chhuttee par ho 
aur aisa saptaah mein lagabhag chaar din jarur hota hai 
isake ilaava shaniravi ko to jarur jaana hai 
kyonki mujhe roj paise mil jaate hain aur naukaree ka aur koee bhee phaayada nahee milata 
saat saal ho gae hai 
ab jarur ummeed lagee hai ki shaayad meree naukaree pakkee ho jae 
veena ne sahaj bhaav se utar diya 
haan kyon nahee pahalee dileevaree ke baad main ek maheena nahin ja sakee 
tab mujhe phir se kaam paane ke lie chhah maheene prateeksha karanee padee 
bas phir agalee do baar to main paanchave din hee kaam par chalee gaee 
yah shabd kitana dard lie the amit va priya ko ekaek laga 
veena apanee apane parivaar kee saaree kahaanee in shabdon mein piro gaee 
kah gaee saaree daastaan in shabdon ke sahaare 
ek din do din saptaah mein paanch ya chhah din 
dinon ke hisaab se naukaree 
naukaree karanee pad rahee hai 
yah bhee vivashata samajh aa gaee 
gharavaala ghar baitha hai 
laeesens hai 
lekin jis par kabhee kes chala ho 
jisakee naukaree kabhee kes ke kaaran chalee gaee ho aur jo phaisala karake kes se chhoota ho 
tabhee sande ho ya mande raat ho ya din kisee bhee samay use dayootee par jaana padata hai 
tabhee ek din mein dodo shipht vo kaam karatee hai 
aise mein main indiya nahin aa sakatee hee kah sakatee hai 
yah to nahee kah sakatee main indiya nahee aa sakatee kyonki mujhe apana parivaar paalana hai 
kyonki mujhe teenteen bachchon ka dhyaan rakhana hai 
bas keval baaten karata hai 
uncheeunchee baaten karata hai 
sapanon mein rahata hai 
hamesha tees saal peechhe chala jaata hai 
apane poorvajon kee baat karata hai 
kisee raaja kee baat karata hai 
us raaja ke vajeer kee baat karata hai 
us raaja kee raanee kee baat karata hai 
us raanee kee saut kee baat karata hai 
us saut ko vah daayan ka darja deta hai 
us daayan ko vah apanee or chhuree lekar daudata dekhata hai 
aur bas usake aage kuchh nahee 
vah dar kar maidaan chhod aaya aur usane yahaan aakar bahut mehanat kee 
bahutsee mehanat kee 
aaj vah bahutbada ban gaya hai 
inshyorens karava dee hai 
yadi use kuchh ho gaya to ve aasaanee se padlikh lenge 
aur usane sab socha hai aane vaale kal ke lie 
aaj mein to keval veena hee jeetee najar aaee use 
aaj se to veena hee joojhatee najar aaee use 
aaj kee har jarurat to veena hee pooree karatee hai 
aaj roj hota hai 
chhotechhote kaatejanuma ghar the sabhee aasapaas 
bhaarateey mool ke log bahut hee kam the 
saare shahar kee aabaadee shaayad dillee kee kisee ek kaalonee se kam hogee 
joon ka maheena aur phoolon kee bahaar 
priya jab dekhatee har baar kahatee dekho inake rang kitane shokh hain 
shaayad isalie kee bheed dikhatee nahee apane bahut kam hai isalie har kisee ko apana banaane kee chaah mein har raahageer unhen haay hailo jarur karata 
do din se yahee sab ho raha tha 
subah sab taiyaar hote 
naashta karate 
baajaar chale jaate 
din bhar vindoshaaping ya phir kaheen kuchh pasand aa jaata to khareed lete 
arun gaadee chalaata 
amit usake saath baithata aur dono bahane va bachche peechhe 
veena ke bachche us samay skool gae hote the 
bahanon kee baaten apanee thee 
bachche to bas bahaar ka najaara dekhane me hee mast rahate 
unake lie to yah sapanon ka desh tha 
amit kabhee baahar dekhata kabhee kuchh dekhakar arun se jaanakaaree le leta 
arun pahale to bahut utsukata ke saath unhen baahar le jaane ko taiyaar dikha 
lekin bahanon ne jab teesare din ka prograam usake saamane rakha to vah bola bhee abhee ek din mujhe bhee chaahie 
mujhe amit se bahut see baaten karanee hai 
mujhe usase bahut see jaanakaaree lenee hai 
aise mein main soch raha tha ki aaj ka din ghar mein hee bitaaya jae 
ya phir kaar mein baith aaj koee aur baat na bole bas main boloonga aur aap sab sunoge 
ekaek aisee shart ko koee jaise taiyaar nahee tha 
usase behatar hoga ki aaj ham kaheen na jaen 
bachchon ka munh utar gaya 
priyaamit to shishtaachaaravash kuchh na bol sake ekaek 
kuchh der baad amit ne kaha aisa karate hai abhee kaheen nahin jaate 
aaj shaam ko chalenge 
jab bachche bhee aa jaenge 
sabako saath lekar kaheen dinar karane 
ye kya kah gaya 
veena ka chehara sharm aur gusse se tamatama gaya 
aisa kabhee nahee dekha tha unhonne veena ka rup 
kabhee bhee 
bolee mere paas bahut hai apana jo main apanon par kharch kar sakoon 
yadi aap aur bachche mere hai to priya va isaka parivaar bhee utana hee mera hai 
ekadam chuppee chha gaee 
bilkul chuppee 
arun ko jaise saanp soongh gaya 
jyaada bolane vaala kabheekabhee aisee baat bol jaata hai jo use apane tak hee rakhanee chaahie 
isalie to badebujurg kah gae hai pahale tolo phir bolo 
veena ka ekaek phoot padana dekhakar hee amit ne mahasoos kiya ki dhairyasheel veena ke marm ko bahut gahare tak chhoo gaee thee arun kee ye baat 
kyonki veena to yahee kahatee thee jabtab sab theek hai 
lekin ek shabd bhee kabheekabhee kisee kee pooree jeevanee ka darpan ban jaata hai 
dard kisee ke dil ko samajhane ke lie poore pandrah varsho kee dastaan jaanana jaruree nahin 
main to yoon hee kah gaya 
bas jubaan phisal gaee veena itanee jaldee hathiyaar daal dega arun aashchary hua priya ko 
aur usakee ruaasee aavaaj sunakar veena bhee ekaek pighal gaee 
yah bandhan unhee bhaavanaon ke khilavaad par hee bandha hai amit jaan gaya 
veena bhaavuk hai ati bhaavuk usase bhee adhik bhaavuk aur arun usakee is kamajoree ko jaanata hai 
virakt thee veena apane aap se ki apanee sudh nahin apane parivaar kee sudhbudh mein leen usee mein magn 
baat badal gaya amit tab chalie jeeja jee ham aaj chaay banaate hai aur saath pakaude 
baahar laan mein baithakar aaraam sesunenge aapakee kahaanee 
aur tab chhotasa bhaavanao ka toophaan ekaek tham gaya 
