niraash man lie ve laut aae 
ramesh ne bahut samajhaaya dhaadhas bandhaaya ve nahin maane 
amit chup tha 
bilkul gumasum 
usane svayan ko asahaay paaya veena ke lie kuchh karana chaahata tha koee jaadootona nahin jaanata tha jo kuchh kar paata 
veena thee ki hansee bhool gaee thee 
bas baatbaat par aansoo bahaatee thee 
lekin na jaane kis mittee kee thee ki vah dev kee buraee nahin sun paatee thee 
dev kee dev ke parivaar kee buraee karane vaala use apana dushaman lagata tha 
yahaan tak ki apanee badee bahan suneeta bhee buree lagane lagee thee jabase usane dillee aakar dev ke prati dhersee shikaayaton ka pulinda veena ke sammukh khola tha apanee hamadardee jataee thee usane jab veena ke prati yah kah kar ki veena 
tumhaare saath dhokha hua hai chalo yahaan se 
nahin rahana tumhen yahaan dev ke saath 
kya diya hai usane tumhen 
naukaraanee se bhee badatar jindagee ban gaee hai tumhaaree 
yah sunakar veena bahut roee thee 
aur jab chup huee to do shabd bolakar usane suneeta ka munh band kar diya tha badee bahan ho phir bhee apanee chhotee bahan ka suhaag ujaadana chaahatee ho 
mujhe nahin chaahie tumhaaree hamadardee 
mere dev mein koee khot nahin 
yadi dosh hai to keval mere bhaagy ka 
bas aaj ke baad tum is vishay mein koee baat nahin karana 
kuchh der to suneeta chup rahee lekin badee bahan thee usakee 
bas bhee karo deedee tum mujhase nahin suna jaata yah sab veena ne aansoo bahaate hue kaha 
suneeta bahut spashtavaadee thee 
shabd vahee prayog karatee thee jo usaka man kahata tha 
chaahe kitane kathor shabd kyon na hon 
mujhe kal kya karana hoga abhee nahin soch rahee 
bas mujhe aaj kee chinta hai mujhe apane dev kee chinta hai 
vah mera hai aur use mujhase koee alag nahin kar sakata 
vah ro rahee thee aur roterote bole ja rahee thee mujhe dev se shaareerik sukh nahin praapt hua isaka mujhe koee gam nahin 
meree shaareerik bhookh se jyaada badee bhookh mere man kee hai 
mera man dev ko paakar trpt ho gaya hai 
kaisa tej usake chehare par mahasoos kiya tha 
vah achchha insaan hai usase tab tak bandhee hoon jab tak vah hai 
usaka naam hai 
vah nahin rahega abhee se usakee kalpana nahin kar sakatee 
abhee aasha hai shaayad koee chamatkaar ho jae 
usake nahin to mere bhaagy se hee 
veena chup huee to suneeta ko us par bahut pyaar aaya 
use apanee baanhon mein bhar kar use puchakaarate hue bolee main tumhaare man ko samajhatee hoon 
har khushee har duhkh mein saath din bitaaye hain 
meree buddhi mere hisaab se hee chalatee hai 
tab suneeta bhee bahut roee thee 
reeta dev ke saath khaalasa kolej mein lekcharaar thee 
dev se milane aaee 
tab dev so raha tha 
vah veena ke paas baahar hee baith gaee 
dev ke vishay mein poochhane ke baad vah bolee kal mere ek rishtedaar aae the ghar 
unhonne mujhe bataaya ki yahaan dillee baardar par ek gaanv hai bakolee 
vahaan ek baaba jee rahate hain anaath aashram bana rakha hai unhonne 
saath hee vah jadeebootiyon se kaee asaadhy beemaariyon ka ilaaj karate hain 
tum ek baar dev ko lekar vahaan chalee jao 
shaayad kuchh chamatkaar ho jae 
reeta kee baat sunakar veena ke chehare par aasha kee kiran chamak uthee 
vah bolee haan jaroor jaoongee main 
kal hee 
abhee amit aaega aap use sahee pata bata dena 
tab reeta ne kaha pata bilkul aasaan hai 
aleepur se aage bakolee gaanv mein jaakar kisee se bhee poochh lena bakolee vaale baaba jee ka pata 
phir kuchh sochakar reeta bolee tum kaho to main apane rishtedaar ko lekar kal subah aa jaatee hoon 
nahinnahin aap kasht na karen 
mere saath amit jaega 
koee pareshaanee hogee to main aapako bata doongee 
veena ke chehare par aasha kee kaee kiranen chamakane lagee theen 
reeta chalee gaee aur veena apanee saas ke paas jaakar sab baat bataane lagee 
dev abhee so raha tha 
subah saat baje hee dev veena aur amit bakolee pahunch gae 
aashram dhoondhane mein koee kathinaee nahin huee 
aashram mein us samay praarthana ho rahee thee 
un sabhee ko vahaan pahunch kar bahut achchha laga 
vaheen ek chabootare par jaakar teenon baith gae 
abhee unase pahale keval ek vyakti aur vahaan baitha tha 
daspandrah minat kee prateeksha ke baad baaba jee vahaan aa gae 
tab tak kareeb bees log vahaan aa chuke the 
dev ka nambar doosara hee tha 
baaba jee ne dev kee naadee kee pareeksha kee 
phir bole pet kee beemaaree se grast ho tum lekin ab rog badh chuka hai 
jee baaba jee mera teen varsh pahale opareshan hua tha aur mera guda hee nikaal diya tha 
aur kainsar dubaara phail gaya hai 
dev ko aasha nahin thee ki baaba ko itanee jaanakaaree hogee 
usaka vishvaas jo ki veena ka banaaya tha svayan badh gaya baaba ke prati 
sveekrti mein dev ke haath svatah hee jud gae 
tab baaba bole dekho beta tumhaara rog itana adhik badh gaya hai ki main tamhen kuchh nishchit hokar nahin kah sakata 
lekin eeshvar kee banaee huee is prakrti se kaee jadeebootiyaan mainne ikathtee kee huee hain 
unake sevan se tumhaare vikaaron ka veg kam jaroor ho jaega 
aage sab usee eeshvar par nirbhar karata hai 
main tumhen davaee de deta hoon niyamit roop se isaka sevan karate rahana 
tab baaba jee ne unhen prateeksha karane ko kaha aur bheetar apanee kutiya mein chale gae 
baahar laute to unake haath mein ek liphaapha tha jisamen kaee jadeebootiyaan padee theen 
apane ek shishy ko unhonne pukaara aur samajhaaya sabako pees kar kapade se chhan kar do aur inakee baraabar tees pudiya bana dena 
phir dev ke aamukh hokar bole nity chaar pudiya khaanee hongee doodh ke saath 
chaay khatta sab band 
halka khaana aur rasadaar phal khaate rahana 
dard ke lie tel bhee abhee doonga 
tab dev veena va amit ne jhuk kar baaba jee ke charan sparsh kiye 
aur vaheen mandir ke baraamade mein jaakar baith gae 
davaee taiyaar hone mein abhee der thee 
ekaek sab badalane laga 
dar vyakti ko bahut ksheen kar deta hai 
maanasik tanaav mein beemaaree kee gati bhee teevr ho jaatee hai 
man achchha hai to sab achchha lagata hai 
man duhkhee to sab badalasa lagane lagata hai 
veena ne dekha dev bujhsa gaya hai 
chehare ka tej lupt ho gaya hai usaka 
ghar mein jab bhee akela padata na jaane kya sochakar aansoo bahaane lagata 
kaaya bhee ksheen pad gaee thee usakee 
daanyee taang ab dard ke kaaran neeche nahin rakh paata tha 
jab bhee uthata veena ka sahaara lekar ya phir laathee ke sahaare 
samay kee maar ne use adhamara kar diya tha 
aaj veena ka sahaara tha ya phir is laathee ka sahaara 
vahee laathee jo vah apane baaboojee ke lie khareed kar laaya tha kabhee unako budhaape mein sahaara dene ko aaj vah usaka sahaara banee huee thee 
aur doosaree laathee use veena ke roop mein eeshvar ne pradaan kar dee thee 
veena ko dekhakar aansoo barabas usakee aankhon se bah nikalate the 
aur veena thee na jaane kis mittee kee banee gudiya 
is duniyaan mein aaee badee huee byaah rachaaya sundar kalpanaen kee apane bhavishy kee 
aur dekhatedekhate sabhee kalpanaen pankh laga kar ud gaeen 
jeevan ke aise saty kee usane kabhee kalpana nahin kee thee 
rotee thee kabhee baatharoom mein jaakar kabhee amit ke paas baithakar kabhee krshna kee godee mein sir rakhakar lekin dev ke saamane aakar bhool jaatee thee apane sab duhkh 
bas use hee dilaasa detee thee 
baaba jee kee davaee se koee chamatkaar nahin hua 
kisee saadhumahaatma ko khaana khilaakar chamatkaar nahin hua 
mahaamrtyunjay ka jaap karake bhee koee phal saamane nahin aaya 
haan ek maheena aur beeta to paaya ab sir ke pichhale bhaag mein koee phoda sa nikal aaya hai 
dev ne chhua use halkasa dard mahasoos hua 
veena ko apane munh se bataana chaah kar bhee nahin bol paaya 
bas rundhe gale se bola ab kuchh nahin shesh bacha veena 
ab meratumhaara kuchh dinon ka aur saath rah gaya hai 
bas ab main chala jaoonga 
rulaee rok nahin paaya dev 
veena ne suna dekha use nikat aakar dev ke sir mein haath pherane lagee 
dev shaayad yahee chaahata tha 
pal bhar mein veena ko pata chal gaya ki kyon phir se dev aaj vahee puraanee baat duhara raha hai 
ye kya dev ekaek yah phoda kaise ho gaya veena dev ke sir ke baalon ko apanee anguliyon se hataate hue bolee raat tak to kuchh nahin tha 
bas ab kuchh nahin raha shesh 
lagata hai ye kainsar mere shareer mein phail gaya hai 
dev ke aansuon ka veg badhane laga tha 
apane man ko kaaboo mein rakho 
abhee kuchh nahin hua 
abhee chalate hain doktar ke paas vahee bataega kya hai yah veena bolee jaise abhee bhee doktar ka sahaara shesh bacha ho usake paas 
kuchh na sahee isako badhane se rokane kee dava hamen shaayad unake paas se mil jae veena himmat juta rahee thee 
eeshvar par vishvaas rakhane ko bhee to kaha tha 
mujhe de do sab chintaen apanee sab duhkh apane 
main rok sakee to rok loongee sab kuchh 
ab tum mere bhaagy ko mujhe svayan banaane do 
tum ab mere vishvaas ko sahaara do 
mujhe apane lie kuchh karane do 
veena ro bhee rahee thee lekin apanee vedana ko apane shabdon mein vyakt karane kee koshish bhee kar rahee thee 
dev ne samajha use 
usake manobhaavon ko 
samajhaaya svayan ko aur bola tum jo kahogee jo chaahogee vahee karoonga 
tum aansoo na bahao jahaan le chalogee vaheen chaloonga 
bas ab chalo baaba jee ke paas 
veena ne nirnay sunaaya tumhen main jhatapat taiyaar karatee hoon ab jo bhee hoga dekh lena chamatkaar hee hoga 
sach kee roshanee itanee teevr ho chukee thee ki veena kee aankhen chaindhiyasee gaee theen usamen 
kuchh shesh dikhaee dena band ho gaya tha 
sach kaisa hai isaka varnan to vah band aankhon se kar nahin sakatee thee 
use lag raha tha sach hai usaka dev 
dev ka jeevan jise usase koee chheen nahin sakata 
