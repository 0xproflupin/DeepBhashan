jaisejaise veena kee chhuttiyaan khatm hone ko aa rahee theen dev kee pareshaanee badhatee ja rahee thee 
veena kee badalee kee baat abhee adhar mein latakee huee thee 
aise mein veena ke paas deharaadoon jaane ke atirikt koee aur raasta nahin tha 
haan chhuttiyaan badhava sakatee thee bina vetan ke 
dev ka man kisee agyaat shanka se bechain tha 
veena deharaadoon jaegee 
baaton hee baaton mein baat nikal jaegee 
aisa kuchh veena ke man mein nahin tha 
na hee vah man ke kisee kone mein kisee dar ko ab baitha dekh rahee thee 
chaar maheene beetane ko aa gae the 
dev bhalachanga tha aur ab usakee beemaaree kee baat to usake manomastishk se mit gaee thee 
subah kee usakee pareshaanee use apanee dinacharya ka ek ang lagane lagee thee 
lekin jisake man mein chor hota hai pareshaan vah bevajah hota rahata hai 
dev pareshaan tha aur yahee soch raha tha ki kaise roke veena ko apane se door jaakar rahane ko 
seedhe kahata to vah naukaree to chhodatee nahin 
sarakaaree naukaree aasaanee se to nahin milatee 
aise mein bhoomika baandhane kee koshish karata rahata 
baatbaat mein ghumaaphira kar veena ko apanee bhaavanaon kee dhaara mein baha kar le jaata 
tumhaare aane ke baad lagata hai main kabhee akela nahin tha 
beete din ab bure svapn kee bhaanti lagate hain 
kuchh yaad nahin karana chaahata 
veena muskura detee 
usakee bhaavanaon kee kadr karatee thee 
dev ka saath paakar vah bhee khush thee 
jab bhee usake saath kolej jaatee aur dekhatee dev ke prati sabhee ke man mein base saadar bhaav ko 
usake saathiyon mein dev ke dabadabe ko 
sabhee chhaatron me dev ke prati aadar ko 
man khil uthata usaka 
skool mein vah to praathimik star kee shikshika thee 
chhaatr aise kee jarasee chingaaree ko hava dekar aag bana dene vaale 
vahee chhaatr jo prinsipal ke saamane to naare lagaate aur dev ko saamane paakar ek dam chupp ho jaate 
kya tha aisa aakarshan kaisa tha aisa tez dev ke chehare par ki sab usase baat karake saumy ho jaate the 
aisee bhaavanaon kee tarango mein bahatee veena ko aakhir ek din dev ne kah diya veena hamen kisee baat kee kamee nahin hai 
tumhaaree badalee kee main koshish to kar hee raha hoon 
aise mein tum mujhase door jaakar raho isakee main aavashyakata nahin samajhata 
achchha rahega ki ham donon saath rahen 
koshish karate rahen aur aise mein tab tak tum binavetan ke chhuttee lie raho 
isase skool ke adhikaariyon par dabaav bhee bana rahega 
aur jaldee se tumhaaree badalee ho jaegee 
choonki veena dev ko apane se ya apane har kisee shubhachintak se adhik samajhadaar maanane lagee thee usane dev kee is raay ko saharsh sveekaar kar liya aur isee aashay kee chitthee apane skool mein daal dee 
udhar deharaadoon mein jab maan nirmala ko is baat ka pata laga to unhonne ek hee shabd mein baat samaapt kar dee hamaaree betee shaadee ke baad khush hai 
jaisa vah chaahatee hai ya jaisa usaka pati chaahata hai vahee achchha hai 
ab hamen apanee raay nahin denee 
vah chhuttee le ya naukaree kare ab yah usaka nijee maamala hai 
lekin usakee bahan suneeta ko is baat ka jab pata laga to usane apanee naaraazagee spasht likh dee thee mujhe mammee se pata laga tumhaaree lambee chhuttee ke aavedan ka 
yah tumane theek nahin kiya 
sarakaaree naukaree koee raaste par padee nahin milatee 
jab tak badalee nahin hotee tumhen deharaadoon jaakar rahana chaahie aur niyamit roop se skool jaana chaahie 
mujhe dekho shaadee ke baad saal mein sirph doteen maheene hee apane pati ke paas rah paatee hoon 
himaachal ke ek kone mein mera skool hai aur doosare kone mein unaka hotal 
lekin naukaree kee vajah se ham donon ne paristhitiyon se samajhauta kar rakha hai 
tumhaara pati bhee to naukaree hee karata hai 
aise mein tumhen sadaiv apane va apane parivaar ke bhavishy kee suraksha ke lie naukaree par niyamit roop se jaana chaahie 
veena ko baat to suneeta kee bhee uchit lagee 
lekin patr padhakar dev kee pratikriya dekhakar usane apanee raay nahin badalee 
dev ne patr padhate hee kaha tha theek hai suneeta deedee tumase badee hain 
lekin apanee paristhitiyon kee tulana vah hamase nahin kar sakateen aur doosare hamaare nijee maamale mein koee is tarah dakhalandaajee kare yah mujhe achchha nahin lagata 
mere pati kee mujh par naukaree karane kee bandish nahin hai 
badalee ho jaegee tab main apane ghar ke saathsaath apanee naukaree ke prati nyaay kar sakoongee 
aur jab tak badalee nahin hotee main apana ghar apane pati ke nikat hee rahana chaahatee hoon 
veena ne itaneesee baat likhakar suneeta ko yah ehasaas karava diya tha ki usakee nizee jindagee mein suneeta kee raay koee maayane nahin rakhatee 
vah apanee jindagee svayan jeena chaahatee hai 
use apane vivaahitjeevan mein kisee teesare ko dakhalandaajee uchit nahin lagatee 
isake baad suneeta kee koee chitthee veena ko nahin aaee 
