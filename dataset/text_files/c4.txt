veena dekh rahee thee vigyaapan 
akhabaar mein 
alag kamare mein baith kar dekhatee thee 
isalie nahin ki shaadee ke bina use ab achchha nahin lagata tha 
balki isalie ki vah apane maatapita kee chinta mitaana chaahatee thee 
chhotee bahan rajanee ka rishta pakka ho chuka tha 
ghar vaale chaah kar bhee rishta na thukara sake 
paanch betiyaan theen 
ek suneeta ka vivaah hee hua tha 
umr mein do varsh ka antar tha sabake lekin veena thee ki use koee pasand nahin aata tha 
kaheen na kaheen use koee kamee khatak jaatee thee aur iseelie vah haan nahin kahatee thee 
nirmala bhee tang aa chukee thee 
aakhir har maan kee chaahat hotee hai ki vah apanee putree ke lie achchhe se achchha var talaash kare 
lekin veena ke maamale mein use lagane laga tha ki usakee pasand kadaapi bhee veena kee pasand nahin ho sakatee 
aise mein veena kee maanakar unhonne rajanee ke rishte vaalon se yahee vaayada liya tha ki shaadee pahale veena kee karenge bas jaise bhee ho unhen saalchhah maheene prateeksha karanee padegee 
ladake kee pasand thee rajanee 
sabane haan kar dee 
aise mein maan ko veena kee chinta satae rahatee thee iseelie usane ek din veena ko kah diya tha gusse mein kheejate hue tumhaare lie tumhaare sapanon ka raajakumaar to ab dhoondhana mujhe tedhee kheer lagata hai 
svayan dhoondh kar batao tab maanoon 
is par veena kuchh bolee na thee 
man hee man usane kuchh thaan liya tha 
isee ka parinaam tha ki har ravivaar ko vah akhabaar mein vaivaahik kaaailam ko dhyaan se dekhatee aur svayan apane pita kee taraph se patr likh detee thee 
us din bhee vah dekh rahee thee vigyaapan aur aise mein hee ek vigyaapan par usakee drshti padee 
likha tha maich peeechdee ke lie semee dillee vishvavidyaalay mein vyaakhyaata avagrah chlostomy saral kam umr mein shaadee ke lie sanchaalit boks uttar veena ne mahasoos kiya ki var achchha hai 
usakee svayan kee umr thee 
chaar varsh ka antar to koee adhik nahin hota aur aaaipareshan kee baat use kuchh mahatvapoorn nahin lagee 
na hee usane kisee se jaanane kee koshish kee ki yah aaaipareshan kis cheez ka hota hai 
usane kaagaj kalam uthaee aur likhane baith gaee 
patr likhate samay usake dil kee dhadakan badh gaee thee 
na jaane kyon use lag raha tha ki vah usake lie suyogy var saabit hoga 
vah svayan shikshika thee praeemaree skool mein aur kaaailej ka laikcharaar use apane lie achchha laga 
man se bhee vah kisee aise var kee chaah karatee thee 
na use koee vyaapaaree pasand tha na hee usake parivaar ko 
sabhee padhelikhe the aur vyaapaar karane vaale ko apane yogy nahin maanate the 
aakhir kaee log hain duniya mein jo paise ko praathamikata nahin dete 
veena to yahee samajhatee thee ki paisa svayan aa jaata hai yadi vyakti shikshit ho sulajha hua ho 
naukaree karane vaalon kee jeevan charya adhik achchhee hotee hai vyaapaar karane vaalon kee apeksha 
kyonki vyaapaar mein achchhebure din sabhee dekhane ko mil sakate hain 
naukaree mein bandheebandhaee aamadanee mein jeene kee kala svayan aa jaatee hai 
patr likhakar veena ne ek baar phir padha 
santusht ho gaee 
ekaek na jaane kya vichaar aaya man mein ki uthakar jaldee se apane pars mein se apanee ek photo nikaal laee aur use bhee patr ke saath liphaaphe mein band kar diya 
kuchh der vah liphaaphe ko dekhatee rahee phir kuchh sochakar muskuraee aur us par apana pata likh diya 
pahale veena patr likhane ke baad apane pita ko de diya karatee thee 
vahee liphaaphe mein band karake use daak mein daal aaya karate the 
lekin na jaane kyon use aaj kisee ko bhee kuchh bhee bataane ka man nahin hua 
chupachaap patr band karake usane pars mein daal liya 
yahee sochakar ki agale din skool jaate samay vah svayan use daak mein daal degee 
vaise bhee ravivaar ke din daak to nikalatee nahin 
veena aaj apane man ko halka mahasoos kar rahee thee 
kaee baar usaka man hua ki vah rajanee ko bata de 
nirmala ko bata de 
lekin vah chup rahee 
aakhir shaadee use apanee pasand ke purush se karanee thee aur yahee use apanee pasand ka lag raha tha 
aaj daak mein ek bada sa paiket aaya dekhakar amit ne jhapatakar use utha liya tha 
vah dev ke vaivaahik vigyaapan ke sandarbh mein aae patron ka paiket tha jo ki hindustaan taims vaalon ne bheja tha 
pahale to amit ka man hua ki use vah vaheen khol le 
lekin phir use theek nahin laga 
use lekar vah ramesh ke paas chala gaya 
ramesh usake haath mein paiket dekhate hee bola lao lao inheen kee prateeksha thee 
aur vah uth kar baith gaya 
dev tab yoonivarsitee gaya hua tha 
amit paiket ramesh kumaar ko thama kar svayan vaheen baith gaya 
ekek karake sabhee patr ramesh ne dekhe 
amit bhee sabhee dekhe ja raha tha 
kul lagabhag pachaas patr the 
usamen se keval paanch patr alag kie the ramesh ne 
amit ne unamen se ek patr utha liya 
usamen photo bhee tha 
ladakee dekhane mein achchhee lag rahee thee 
patr ek baar dubaara padha usane 
phir apanee raay jaahir karane ke lie usane munh khola hee tha ki ramesh ne kahana shuroo kar diya logon ko jara bhee akl nahin hai 
saaphsaaph likha tha 
vigyaapan mein aaaipareshan ke baare mein 
koee likhata hai avagrah chlostomy kya cheez hotee hai 
koee kya likhata hai koee kya 
ek yahee patr hai bas jisamen is ladakee ka chitr hai isake pita ne ek bhee prashn nahin kiya 
sulajha hua lagata hai yah vyakti 
jab aap ek baat khol den to adhik savaaljavaab karane se behatar hai svayan hee jaanakaaree haasil kar lee jae 
ramesh ko jaise vah ladakee bhee bha gaee thee aisa lag raha tha usake shabdon se vaise bhee yah vyakti achchhee post se ritaayar hua hai 
sabhee bachche padhelikhe hain 
svayan achchhe sarakaaree pad se ritaayar hua hai 
vigyaan kitanee tarakkee kar chuka hai 
aisee baaten to ab aam cheez hain 
tabhee laga dev aa gaya hai 
ramesh ne use apane kamare mein bula liya 
dev bhee samajh gaya tha patr aae hain tabhee bulaaya hai 
aakar baith gaya 
ramesh ne use dekhate hue kaha pachaas ke kareeb patr hain unamen se mujhe keval ek patr theek laga hai 
saath mein ladakee ka photo bhee hai 
tum dekh lo 
ve log deharaadoon rahate hain 
teechar hai kendriy vidyaalay mein 
saaree phemilee padheelikhee hai 
sundar bhee hai 
ramesh jaise aashvast ho chuka tha 
dev ne photo dekha 
achchha tha 
patr par sarasaree nigaah daalee 
bola aaaipareshan ke baare mein kuchh nahin poochha 
are bhaee padhelikhe hain 
jo baat pahale kah dee vigyaapan mein saaph likha hai 
vah usase hee samajh gae hain 
ramesh kumaar ne apane vichaar prakat kie 
lekin hamen phir bhee khulaasa karana chaahie 
dev ne apanee ichchha jaahir kee 
lekin svar usaka bhee daba hua tha 
yaani usako bhee ladakee achchhee lagee thee 
apane anukool aur ramesh ko laga vah chaahata hai yaheen baat ban jae 
haan sab khulaasa kar loonga main svayan 
aaj hee patr likh deta hoon 
saath hee likh doonga aaaipareshan ke vishay mein kuchh aur poochhana ho to bataen 
ramesh ne kaha 
behatar hoga yadi aap aaaipareshan ke vishay mein vistaar se likhenge 
dev ne phir kaha 
ramesh tab thoda aur gambheer ho gaya 
jitana ham kisee baat ko tool denge utana hee doosaron ka shak badh jaega 
aur yah shak badhe aisa main nahin chaahata 
phir bhee tum chaahate ho to main likh doonga 
aise naajuk maamalon mein doosaron kee maan lenee chaahie 
sab theek hai 
aap likh den aur jab deharaadoon jaenge main svayan bata doonga 
dev ne apana nirnay sunaaya 
nahin tum kuchh nahin kahoge aisa vaayada karo 
saaree baat main svayan karoonga 
main bada bhaee hoon tumhaara 
yah mera pharj bhee hai aur mujhe kahane ka dhang bhee aata hai 
phir kaha tumhen ladakee pasand hai main abhee likh raha hoon vistaar se 
vishvaas na ho to padh lena 
aur vahaan bhee sab baat main karoonga lekin svayan saaree sthiti samajh kar 
mujhe padhane kee jaroorat nahin 
aapane kah diya itana hee kaaphee hai 
phir uthane ka upakram karate hue dev bola ab apane kamare mein jaata hoon 
thoda aaraam kar loon 
yah kahakar dev apane kamare kee taraph badh gaya 
ramesh kumaar ne raahat kee saans lee 
jaise usake man se koee bojh utar gaya ho 
dev ke saathsaath amit bhee chala gaya 
tab ramesh kumaar ne patr likhana shuroo kiya 
deharaadoon mein pannaalaal ke naam 
usakee ladakee veena ke sambandh ke lie 
dev ke sambandh mein vistrt roop se aaaipareshan ka likhane lage phir haath rok liya 
saath mein maalatee bhee baithee thee jo abhee tak chupachaap svetar bunatee huee bhaeeyon ka vaartaalaap sun rahee thee 
ramesh ne usakee or dekhate hue kuchh sochana shuroo kar diya 
kya soch rahe ho maalatee ne poochha jab usane dekha ki ramesh usee ko dekhate hue kuchh soch raha hai 
soch raha hoon likhoon ki nahin 
tab ramesh kumaar ne kaha yahee aaaipareshan ke baare mein dev ke 
phir svayan raay bhee de dee 
soch raha hoon likhane ka koee phaayada nahin 
itana bhar likh deta hoon ki ladake ke aaaipareshan ke baare mein aur adhik poochhana hai to bejhijhak poochh sakate hain 
aur jab vahaan jaoge tab maalatee ne aage kee baat sochee 
tab ka tab dekh loonga 
abhee javaab to aane do 
ramesh ne abhee aage kee baat taal dee 
maalatee tatasth bhaav lie bolee yah tum bhaeeyon ka maamala hai isamen main raay nahin dena chaahatee 
marjee to oopar vaale kee hai 
koshish karana hamaara kartavy hai bhaee 
aur yah kah kar ramesh kumaar ne patr vaheen samaapt kar diya 
liphaaphe mein band karake usane amit ko aavaaz lagaee aur patr daal aane ke lie de diya 
jab apane kisee ke dard ka prashn ho to man sab kuchh chhipaana chaahata hai 
dev ka aaaipareshan aaj koee mahatv nahin rakh raha tha 
kisee ke lie bhee 
vah bilkul theek hai 
dev itana apana hai use unhen phir se to nahin apanaana 
apanaana hai kisee doosare parivaar ne 
do parivaaron se nikalakar ek nae parivaar ka janm hota hai shaadee ke baad 
yah parivaar kaisa hoga kal kuchh aur ho gaya to is nae parivaar ka kya hoga 
isakee kisee ko chinta nahin 
aaj yah parivaar bas jae 
usase aage koee nahin sochana chaahata 
patr ka javaab bhee chand dinon mein aa gaya 
pannaalaal ne unhen deharaadoon aakar ladakee dekhane ka nimantran diya tha 
haan yah baat amit ne jaroor not kar lee thee ki pahale patr kee hastalipi aur is patr kee hastalipi mein antar tha 
tab usane hansate hue kaha tha ramesha ko lagata hai pahala patr ladakee ne svayan likha tha apane pita kee taraph se aur is baar usake pita ne likha hai svayan 
aur vaastavikata bhee yahee thee 
lekin yah koee asaadhaaran baat nahin thee ki bahas chhidatee 
sabane aane vaale ravivaar ko deharaadoon jaane ka prograam bana liya 
aur isee aashay kee taar ramesh kumaar ne deharaadoon bhijava dee 
khaana veena ne un logon ke saath hee khaaya 
usane kaee baar mahasoos kiya ki dev rahrah kar kanakhiyon se use dekh raha hai 
vah lajasee gaee thee 
kuchh adhik nahin bol paee thee 
vaise bhee vah apane kaam se kaam rakhane vaalee thee 
ghar mein bhee jyaada nahin bolatee thee 
suneeta ke saath usake sambandh sakhiyon jaise the 
bas usee se apane man kee baat kahatee thee 
aur sabase nijee baaten nahin karatee thee 
ghareloo ladakee thee aur skool se aane ke baad sada maan ke kaamon mein haath bantaatee thee 
ghar ka vaataavaran bhee ek sushikshit madhyam vargeey parivaar jaisa tha 
tadakbhadak mein ooparee dikhaave mein koee vishvaas nahin rakhata tha 
maatapita bhaeebhahan sabhee shikshit the lekin saadagee se rahana sabhee kee visheshata thee 
maatapita ne shuroo se hee bachchon ko aisee seekh dee thee ki kabhee kisee ko jhidakane kee samajhaane kee avashyakata nahin padee thee 
mookanushaasan mein rahata hua parivaar aaspados vaalon ke lie sukhad udaaharan tha iseelie aaspados vaalon kee drshti har samay unakee gatividhiyon par tikee rahatee thee 
aaj bhee to pados kee thaapa aantee subahsubah hee bahaana bana kar unake ghar aa gaee theen 
tab nirmala ne unhen bata diya ki veena ko dekhane kuchh log dillee se aa rahe hain aur yah sunakar misez thaapa vaheen ruk gaee thee sab thaah lene ko 
iseelie aaj rasoee mein aur kisee ko jaane kee aavashyakata nahin padee 
nirmala aur misez thaapa ne milakar saara khaana bana liya tha 
aur aise mein khaane ke samay bhee misez thaapa ghar ke sadasyon ke beech ek sadasy see banee viraajamaan theen 
dev ko bhee laga ki ghar ke sabhee bachche misez thaapa ko koee mahatv nahin de rahe hain 
haan vah svayan khaana khaate samay nirmala devee ko kuchhkuchh kahatee ja rahee thee 
aur iseelie dev ko lag raha tha ki khaane ke baad hone vaalee baaton mein bhee misez thaapa hee pahal karengee 
usaka anumaan sahee nikala 
kyon bahan jee 
kya kahana hai aapako 
misez thaapa ne seedhe savaal kiya nirmala devee se 
jinaka uttar bilkul saralsa mila unhen veena se poochh letee hoon aur ladakeeladake kee raay jaananee hee theek hai 
hamen to koee etaraaj nahin 
veena khaana khaakar doosare kamare mein ja chukee thee aur nirmala devee usee ke paas chalee gaee 
pannaalaal va suneeta bhee peechhepeechhe chale gae the 
kuchh der nahin lagee unhen lautane mein 
nirmala devee va suneeta prasann theen 
yaani veena ko dev pasand tha aur dev bhee haan kar chuka tha 
tab misez thaapa ne phir se kaha aap log dillee se aae hain 
achchha hoga yadi ham log abhee teeka kar len ladake ko taaki baat pakkee ho jae 
is par ramesh kumaar ne kaha jaroorjaroor 
hamaare lie yahee teeka hai 
usakee yah baat sunakar ghar ke sabhee sadasy prasann ho gae 
tabhee dev ne ramesh ko aankhon hee aankhon mein kuchh kaha 
ramesh usaka matalab samajhakar bola achchha rahega yadi ham log kuchh der ladakaladakee donon ko baat karane den 
tab uthane ka upakram karate hue usane pannaalaal se kaha aaeee gupta jee ham log baahar chalate hain 
tab pramod ramesh amit uth gae 
pannaalaal va prem unake saath baahar aa gae baraamade mein 
ramesh dheere se pannaalaal ko saath lekar ek kone mein khade hokar idharudhar kee baaten karane laga 
pannaalaal se ramesh kee kya baaten huee 
dev ko nahin maaloom 
use vishvaas tha ki vah unhen usakee saaree sthiti samajha denge 
dev svayan veena se kuchh kahana chaahata tha 
lekin baat vah kis tarah se shuroo kare use samajh nahin aa raha tha 
aakhir saahas karake usane veena se kaha aap ko kuchh poochhana ho mere vishay mein to bejhijhak poochh leejie 
veena ne pal bhar socha phir bolee aapake vishay mein sab kuchh to pata hai aur kya poochhana 
dev itana hee poochhakar aashvast ho gaya 
is vishvaas mein usane kuchh aur poochhana uchit nahin samajha 
yah ek aam kamajoree hai purush kee apanee kamee ka khulaasa saralata se nahin kar paata 
sach ko ghumaphira kar kahana hee use achchha lagata hai 
aur ladakee ke maamale mein yadi vah pasand ho to haasil karane mein apanee kamee chhupaanee hee behatar samajhata hai 
