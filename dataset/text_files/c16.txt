dev do naavon par savaar hua svayan ko paata tha 
haradam use lagata tha ki veena hai usake saath to usaka dard koee maayane nahin rakhata 
doosara vah kabhee sochata veena kee nijee jindagee ke baare mein to lagata usane anyaay kiya hai usake saath shaadee karake 
dhoondhane laga tha dard ka kaaran 
lekin kitaabon kee baat kya ek sach jo use saamane dikhane laga tha usase munh chhipaane ke lie vah veena kee baanhon ka sahaara lie rahata tha 
ek kshan bhee use apanee aankhon se door na kar paane kee usakee chaah veena ko apane prati prem hee lagatee thee 
ab usane apanee dinacharya mein veena ka saath chaubees ghante ka bana liya tha 
kolej bhee vah veena ko saath le jaane laga tha 
subah nau baje se do baje ke beech saptaah mein paanch din doyateen lekchar dene hote the 
itana samay veena staaphroom mein baithee rahatee 
usaka samay badee saralata se kat jaata tha 
dev ka koee na koee saathee usase baaten karata rahata ya phir vah kisee na kisee patrika ke panne palatatee rahatee 
kuchh aur nahin hota to staaph room kee khidakee se baahar mastee mein ghoom rahe chhaatrchhaatraon ko dekhatee rahatee 
skool mein jis anushaasan mein usane padhaaya tha vah anushaasan use yahaan kolej mein nahin dikhata tha 
svachchhand bhaav se vicharate mastee karate hue chhaatron ko dekhana use bahut achchha lagata tha 
dev se apanee ichchha jaahir kar dee thee usane 
tab dev ne yahee kaha tha usase ki sirph post grejuet kee digree ke hone se ab kolej mein naukaree nahin lag sakatee 
veena kya risarch karana chaahegee 
padhaee ek baar chhoot jae to dubaara shuroo karana bahut kathin hota hai 
lekin veena svayan ko aur padhaee ke lie taiyaar bhee nahin paatee thee 
jo padh liya vahee kaaphee hai 
bas badalee ho jae aur vah skool jaana shuroo kar de 
ham jo sochate hain jarooree nahin ki vah sach mein badal jae 
sapane sabhee saakaar nahin hote 
sochate kuchh hain hota vahee hai jo bhaagy mein likha ho 
haan bhaagy mein likhe ko sahaj hokar len to duhkh duhkh nahin lagata 
samaychakr apanee gati se chalata hai 
veena samaychakr ke saath chalatee achchhe kee hee kalpana karatee thee 
lekin jo pareshaanee ka daur shuroo ho chuka tha vah ab rukane ka naam nahin le raha tha 
dev ka dard ab ek niyamit dinacharya ka roop dhaaran kar chuka tha 
gharbhar mein sabako khabar lag gaee thee 
maan krshna ko pata laga to vah bhee yahee bolee dubaara jao beta doktar ke paas 
dev tab unhen kya kahata chupachaap haan kah kar veena ke saath apane kamare mein aa gaya 
bistar par letate hue usane veena se yahee kaha mujhe us din doktar gupta kee baat achchhee nahin lagee 
laga ki vah jaise apanee galatee par parda daal rahe hon 
aise mein main soch raha hoon ki kyon na main apanee sanstha ke maadhyam se aims mein apana poora chaikap karavaoon 
agar ve kahenge to rediyotharaipee karava lenge 
dev ne veena ko pahale se hee apanee klostamee peshent sosaitee ke vishay mein bata rakha tha 
is sanstha kee sthaapana mein huee thee jab isake rogee shree raajendr garg ke sambandhiyon ko klostamee baig ke lie dardar bhatakana pada tha 
unhonne hee svasth hone ke uparaant apana saara samay is sanstha ko chalaane mein vyateet karana shuroo kar diya tha 
ve jab bhee pata chalata jahaan bhee rogee hota pahunch jaate aur is rog se sambandhit sabhee jaanakaaree mareez va usake parivaar vaalon ko de dete the 
aise mein desh ke har bade aspataal mein sabhee doktaron se unaka sampark sthaapit rahata tha 
haan dev ko is sanstha ke baare mein opareshan ke samay isalie nahin pata chala tha kyonki use ek praeevet narsing hom mein bhartee karavaaya gaya tha aur vaheen doktar gupta ne usaka opareshan kar diya tha 
is sanstha ke vishay mein jaanakaaree to use opareshan ke chhah maheene baad lagee jab use baarbaar apane baig mangavaane ke lie videsh rah rahe kisee na kisee jaanakaar ko kahane mein sharm aane lagee thee 
sabhee usakee madad karate the 
apane kharche par baig bhej dete the lekin paise koee nahin leta tha 
aise mein usane baig banaane vaalee kampanee ko jab likha to use vaapasee daak se javaab aa gaya 
dev ko tab yah jaanakar aashchary hua tha ki ek sanstha hai yahaan dillee mein jo sab saadhan jutaatee hai 
garg saahab se mila to jaanakar aashchary hua ki keval dillee mein hee isake lagabhag sau rogee hain 
sabase milakar use apane jeevan ke prati aur adhik aasha bandh gaee 
sabhee hanseekhushee jeevan bita rahe the 
aise mein hee ghar vaalon ke munh se apanee shaadee kee baat sunana use achchha lagane laga tha 
veena ne usake jeevan mein aana tha to aasha kee har kiran use sunaharee hee lagatee thee 
veena ko saath lekar vah garg saahab se mila 
unhonne agale hee din dev ke lie doktar se milane ka samay tay karava liya 
garg saahab kee umr painsath ke lagabhag thee 
pachaas varsh ke the jab opareshan hua tha 
apana jeevan unhonne sanstha ko samarpit kar rakha tha 
aise mein devveena ke saath chalane ko vah bhee utsuk the aur agale din aspataal mein milane kee jagah tay kar devveena ne unase vida lee 
doktar kumaar ne achchhee tarah se dev ka nireekshan kiya 
saaree ripotars ko dhyaan se dekha 
ant mein phaeel ke panne palatate hue bole opareshan ke baad ke kaagaj kahaan hain 
sab kaagaz isee mein lage hain 
dev ne kaha 
vah to main dekh raha hoon 
lekin opareshan ke baad tumhaaree rediyotharaipee huee hogee usakee jaanakaaree isamen darz nahin hai 
doktar kumaar ne phaeel ke panne palatate hue kaha 
yah sunakar dev chaink gaya 
rediyotharaipee kee baat ekaek pahale doktar gupta ne kee thee 
usane ise gambheerata se nahin liya tha kyonki doktar gupta ne chintit na hone ko kah diya tha 
ab vahee baat doktar kumaar ke munh se sunakar vah ekaek bechain ho utha tha 
usee bechainee bhare bhaavon se bola meree rediyotharaipee to huee nahin 
yah sunakar doktar kumaar chaink uthe 
bole kya doktar gupta ne jikr nahin kiya tha opareshan ke baad isaka 
nahin doktar kabhee nahin 
opareshan ke do saal tak main niyamit roop se unase apana chaikap karavaata raha 
unhonne kabhee nahin kaha tha aur na hee mujhe kabhee pareshaanee huee thee 
haan ab dard hone ke baad jab main gaya to pahalee baar unhonne mujhase kaha 
tab bhee vah baat ko taal gae 
dev ne vistaar se bataaya 
doktar kumaar ko aashchary hua dev kee baat sunakar 
unhen dev kee baat sach lag rahee thee 
dev aur chintit ho utha 
saath baithee veena aur garg saahab bhee pareshaanee mahasoos kar rahe the 
isase koee pareshaanee ho sakatee hai kya dev ne chintit svar mein poochha 
doktar kumaar ne dev ke chehare par pareshaanee ke lakshan padh lie the bole pareshaanee ho bhee sakatee hai aur nahin bhee 
abhee ghabaraane kee baat nahin hai 
phir kuchh sochakar bole aisa karate hain ek baar phir se tumhaaree baayopsee karava lete hain 
riport aane par hee vichaar karenge 
baayopsee ka naam sunakar dev ko apane saamane sab kuchh ghoomata nazar aaya 
main abhee nishchit roop se kuchh nahin kah sakata 
aap padhelikhe hain samajhadaar hain iseelie aapase kuchh parda nahin rakh raha 
raidiyotharaipee se hamaaree koshish rahatee hai ki opareshan ke baad yadi kaheen koee kainsar ka keetaanu rah jae to aasapaas ke hisse ko isakee madad se ham aage aane vaale khatare ko rok sakate hain 
lekin jarooree nahin hai ki yah phir se ho 
iseelie main koee bhee risk nahin lena chaahata 
haan koshish kar sakate hain usaka phailana roke rahen 
veena aage nahin sun paee 
usaka man kaheen aur kho gaya 
sochane lagee kaheen shoony mein jaakar 
aansoo aankhon se taptap kar bahane lage 
doktar kumaar ne dekha use to dhairy bandhaate hue bole veena se dhairy se kaam leejie mainne kuchh nateeja to nahin nikaala hai 
doktar hoon shak to jaata hee hai 
maut ke munh se aapake pati pahale hee baahar aa chuke hain 
ab ghabaraane se kuchh nahin hoga 
sachchaee ko saamane rakhana mera kartavy hai lekin isamen ghabaraane se kaam nahin chalega 
pareshaanee aaee hai to usaka saamana aapako karana hai 
veena kya kahatee 
bas aansoo ponchh lie usane 
sach ka saamana to shaadee ke pahale din se hee kar rahee thee 
ab to use dev ka dard apane dardsa lagane laga tha 
yahee lag raha tha ki saamane aaee jis pareshaanee kee baat doktar kar raha hai usase vah bahut pahale se hee parichit hai 
jaise vah dev ke saath shuroo se hee bandhee hai aur ab dev kee niyati usakee apanee niyati hai 
apane achchhe kee kaamana use karanee chaahie iseelie vah apanee niyati se ladane ko taiyaar thee 
iseelie doktar kumaar kee baat sunakar vah chup rahee 
ab mujhe kya karana hoga dev ne svayan ko sanyamit rakhate hue poochha 
is par doktar kumaar ne kaha aap abhee laib mein chale jaeee 
main slip banae deta hoon 
ekdo din baad aapaka test ho jaega aur usake ek saptaah tak riport aa jaegee 
tab tak aap apanee dard kee davaee lete rahie 
yah kahakar doktar kumaar ne dev kee phaeel mein apanee raay likh dee aur use dev ko thama diya 
shukriya doktar saahab aapaka dev uth khada hua 
sabane pranaam karake doktar kumaar se vida lee 
amit baahar baitha patrika ke panne palat raha tha 
unhen baahar aaya dekh kar khada ho gaya 
veena ne tab muskuraane kee cheshta kee aur bolee kuchh bhee baat nahin abhee bas kuchh test batae hain 
test 
kaise test poochha usane 
boyopsee dev ne kah diya 
sunakar chaunka vah 
bola 
is test kee dahashat vah pahale jhel chuka tha 
abhee kuchh nahin pata 
veena ne kaha aur aansoo svayan bah nikale usakee aankhon se 
tab garg saahab bole veena jee jab dev se shaadee ke baad aap mujhe milee theen tab mainne aapako man hee man pranaam kiya tha 
aapane dev ke saath shaadee rachaakar jo himmat dikhaee usee himmat ko kaayam rakhie 
dekhana kuchh nahin hoga 
mujhe dekhie main kitana bhalachanga hoon 
pandrah saal ho chale hain mujhe opareshan karavae 
tabhee unhen kuchh yaad aaya vah dev kee or dekhate hue bole mujhe bhee apanee galatee ka ehasaas ho raha hai 
mainne bhee aapase opareshan ke vishay mein hamesha poochha lekin kabhee bhee rediyotharaipee kee baat nahin kee 
yahee socha tha ki vah to jaroor huee hogee 
is par dev ne kaha mainne bhee to kabhee jaanane kee koshish nahin kee 
theek ho gaya 
sab achchha lagane laga tha jaanane kee koshish bhee nahin kee ki raidiyotharaipee kee jaroorat kyon padatee hai 
opareshan ke baad mujhe kabhee koee pareshaanee nahin huee 
doktar ne bhee to kabhee is baat ka jikr nahin kiya 
ab doktar itanee laaparavaahee karega aisa to main kabhee soch bhee nahin sakata tha 
dekho dev main is tarah ke kes bahut samay se dekhata aa raha hoon 
opareshan se pahale mile hote to kabhee bhee salaah na deta ki is opareshan ko kisee praeevet narsing hom mein karavao 
yaheen aims mein aa jaate to kuchh bhee nahin hota 
doktar gupta yoon to bahut bade sarjan hain lekin meree jaanakaaree mein unhonne aaj tak is tarah ke keval do hee opareshan kie hain 
ek tumhaara aur usase paanchchhah saal pahale kisee vargees ka 
vah to opareshan tebal par hee dam tod gaya tha 
yadi ve paise ke laalach mein ya phir apane kshetr mein aur adhik naam karane ke chakkar mein na hote to tumhaara opareshan hee na karate 
tumhen yaheen bhej dete 
kuchh ruk kar phir bole svayan sochie unhen hamaaree sanstha tak ke vishay mein nahin pata tha 
jo ho chuka hai use ham ab badal nahin sakate garg saahab ne apanee baat vaheen khatm kar dee 
lekin yah to laaparavaahee hai doktar kee veena ne yah sab sunakar kaha 
yah laaparavaahee hai ya paise kee ya naam kamaane kee lalak ab kya sochana 
ab bas hamen test karavaana chaahie aur aage kee yojana banaanee chaahie garg saahab kee baat sabhee ko uchit lagee 
lekin amit bechain ho utha tha 
doktar gupta par use gussa aa raha tha 
lekin ab eeshvareey sahaayata kee sabhee dua kar rahe the 
dev boyopsee karavaane ko ghabara raha tha 
dar baith gaya tha usake man mein 
kisee ne kaha yadi boyopsee hogee to ruke hue kainsar ke keetaanu jaldeejaldee phailana shuroo kar denge 
dev kee soch sankuchit hue ja rahee thee 
man mein sochata ki yadi kainsar ke keetaanu dubaara shareer mein pravisht kar gae to vah bach na paega 
aise mein sab kuchh samaapt ho jaega 
man ke har kone mein usake bandh gaee thee veena 
aisa lagane laga tha ki vah usake saath kaee janmon se bandhee hai 
vahee usake jeevan ka abhinn ang hai aur isee ang se use sabase adhik prem hai 
apane ko us ang se alag pada dekhana jaise ab usake bas kee baat nahin 
usakee aankhen ab apane kasht ko lekar bechain nahin usakee aankhen ab bechain hain veena se bichhud jaane ke dar se 
moh mein vyakti ka man aise jakad jaata hai ki jo hai usase bichhud jaane ka gam use khaane lagata hai 
aaj beemaaree kee chinta use isalie hai ki usake phalasvaroop vah veena se bichhud sakata hai 
kuchh bhee ho jae use par koee aisa saadhan ban jae ki vichhoh na ho apane priyajan se 
aise mein usane veena se poochh liya veena 
kaheen phir se kuchh ho gaya mujhe to tumhaara kya hoga 
abhee dard hai usakee chinta hai 
vah theek ho jaega 
tumhen aur kuchh nahin hoga 
veena ke shabdon ne use dhaadhas bandhaaya 
lekin vah svayan ko vichaaron ke bhanvar mein phansa pa rahee thee 
saamane kasht dekhakar kasht ke phalasvaroop svayan ko bhayagrast dekhakar achchhe kee kalpana nahin ho sakatee 
main bahut dar gaya hoon dev ne apane man kee baat prakat kee 
lekin is dar se door bhee to nahin bhaag sakate veena ne phir use sahaara diya 
haan main jaanata hoon door nahin bhaag sakate lekin kya karoon isaka saamana karane kee himmat nahin juta pa raha 
dev ne phir kaha 
veena shaayad is shak ke bhanvar se jald baahar nikalana chaahatee thee 
jo sach hai usee ka saamana karana chaahatee thee na ki sach aur jhooth ke bhanvar mein phanse rahana chaahatee thee 
dev ke mastishk ne jaise usaka saath chhod diya tha 
is dar ke saath jeena bhee to theek nahin 
sach jo bhee hai saamane aaega aur us sach ke anusaar hee to aage jeene kee yojana banaee ja sakatee hai 
aaj to ham kuchh bhee sochane kee sthiti mein nahin 
baat kitanee uchit kahee thee veena ne dev samajh gaya usakee baat 
theek hai tum jaisa kahogee vahee hoga aaj ke baad 
dev ne saaree jimmedaaree veena par daal dee aur svayan ko nireeh maan liya 
vyakti jab sach ka saamana nahin karana chaahata tab vah sach ho jaane ke baad hee kisee ke mukh se sunana chaahata hai 
sach ko dekhane kee sahane kee shakti chalee jaatee hai tab keval niraasha hee niraasha nazar aatee hai 
