boyopsee kee report aate hee ghar bhar mein duhkh kee lahar chha gaee 
kainsar ke kan rakt mein vidyamaan the 
doktar ne kaha tha jeene kee tamanna lie raho 
ho sakata hai jo hai jahaan hai vaheen ruka rahe aur kaee varshon tak kuchh na ho 
yah badh bhee sakata hai ek din mein bhee aur ek saal mein bhee 
abhee dard hai usee ke saath jeena padega 
jab kuchh aur shareer mein badalaav aaega tabhee bimaaree baahar jhalakegee 
dev niraash man lie laut aaya 
kuchh bhee nahin bolane kee sthiti mein tha 
din bhar bistar par leta raha 
aaj dard nahin tha 
yadi tha bhee to usaka kasht shareer mahasoos nahin kar raha tha 
man kee teesen usase kaheen adhik theen 
veena din bhar rotee rahee 
javaan beta usaka bheetar hee bheetar khokhala ho raha hai use dekhakar usake chehare ko dekhakar use vishvaas nahee ho raha tha 
dekhane mein bhalachanga kaheen doktar hee to kuchh galat naheeai kah rahe 
veena ko bhee dhaadhas bandhaate hue vah yahee bolee betee mujhe to lagata hai doktar kee riport jhoothee hai 
dekho dev ko dekho kuchh bhee to nahee dikh raha usake chehare se 
sab kuchh theek to dikh raha hai 
pita shreeraam shoony mein baithe rahe 
man ke bhaav stabdh the 
unhee ko samajhaane ke lie shreemadbhaagavat geeta padhane lage 
shaayad geeta ke shabd unhen saantvana de sakate the 
yahee bhaav unhonne veena ke sammukh prakat kie betee vyarth chinta mat karo 
geeta ka paath karo 
dev ko bhee sunao 
dekhana man ko raah milegee 
veena tab bhee chup rahee 
kuchh na bolee 
bas aansuo ko rokane ka prayatn karatee rahee 
yahee usakee dinacharya ban gaee 
dev ko dard hota paanee kee garm botal ka sek use karatee 
kabhee dard kee golee khilaatee 
kabhee ghanton usakee maalish karatee 
aaraam milata dev ko to kolej chala jaata 
kiskis ko bataata apana kasht 
aaj usake kasht kee saathee veena thee 
veena ko dev ka kasht apana lagane laga tha 
aur vah apane kasht kee thaah lene kee bajae dev ke kasht ko door karana chaahatee thee 
dev ko vah kasht mukt dekhana chaahatee thee 
kuchh baaten hamen sikhaee nahin jaatee 
kuchh baaten hamen bataee nahin jaateen 
ve janm se hee hamaare saath hotee hai 
vahee baaten hamaare sanskaar hotee hai 
yah sanskaar palpratipal vikasit hote hai hamaare aasapaas ke vaataavaran se 
veena ke man mein rachebase sanskaar vikasit hue the vyavasthit rup se chalate apane ghar se apane maatapita se 
apane bhaavon se 
yahee bhaav rache base the ki ek achchhee patnee duhkh mein sadaiv apane pati ka saath detee hai 
yahee bhaav use dev kee seva mein lagae rahate the 
dev niraash ho chuka tha 
usee niraasha mein aasha kee kiran banee dikhatee thee use veena 
apane har dard ka utar vah veena mein hee khojata tha 
aankh band karake bharosa kar raha tha vah veena par 
duhkh mein patnee se bada koee maargadarshak nahin lagata vyakti ko 
ab kya hoga veena jis doktar par bharosa kiya usane kuchh nahin kiya 
ab vakt gujar chuka hai 
ab kuchh nahin ho sakata 
dev ke shabd dard lie the 
sab theek ho jaega 
chinta na karo dev 
ham pooree koshish karenge 
veena phir se sambhalee 
dev ke shabd vahee the 
vahee baarbaar ek hee baat duhara raha tha 
tum theek ho jaoge 
ham badesebade aspataal mein jaenge 
har doktar se milenge 
kaheen na kaheen koee na koee chamatkaar hoga 
meree tapasya hai 
eeshvar hamaaree madad karega 
tum chinta chhod do 
jeene kee tamanna jaagrat kie raho 
veena chaahatee thee dev aashaavaadee rahe 
aur yahee usakee koshish thee 
amit kee apanee duniya chhoteesee hokar rah gaee thee 
dev ke saath yadi kahee jaana nahin hota tha to apane kaam par jaata tha varana kaam suparavaeejar sateesh kee dekhabhaal mein chal raha tha 
usakee ek hee chinta thee 
bhaee theek ho jae 
usaka achchhe se achchha ilaaj ho 
veena ko koee kasht na ho 
ghar me rahata ya devveena ke saath kisee doktar ke paas jaata ya kaam mein vyast rahata 
hamesha bhaav ek hee the usake 
pooree tanmayata se apana kartavy poora karane ke 
shaam ko dev ko theek paata to veena va dev ke saath kaheen ghoomane chala jaata tha 
kabhee pramod aa jaata to ghar par hee baithakar vah batiya lete the 
veena ke saath hansanabaaten karana apane man kee har baat usase kahana use achchha lagane laga tha 
veena ka svabhaav dekhakar vah man hee man usakee pooja karane laga tha 
veena kee har chaah ko poora karana use achchha lagata tha 
unake saath baajaar jaata dekhata veena kee aankhen jahaan kabhee kisee shovindo par tikee jarasa aabhaas hota ki koee cheej use bha gaee hai to tatkaal vah cheej veena ke lie khareed leta 
veena ko achchha lagata tha lekin kabheekabhee dev se vah kahatee amit bahut karata hai hamaare lie mujhe kabheekabhee sankoch hota hai 
tab dev kaha karata sankoch kis baat ka 
mera chhota bhaee hai 
achchha kamaata hai aur mujhase bahut lagaav hai use 
jab aaj tak usane meree har cheej ka dhyaan rakha hai to tumhaare lie kahaan peechhe rahega 
vah mera priy hai use apana priy maano 
tab veena kuchh na kah sakee dev ko 
akele kabhee sochatee to use amit ke prati bahut pyaar aata 
usakee mangalakaamana karatee 
amit kee chaahat priya ko apana banaane kee hai yah vah jaanatee thee 
use amitpriya kee jodee kee kalpana karana pasand tha 
lekin ab vah apane ghar vaalon se ya amit se is baat ka jikr nahin karatee thee 
maan ko usane dev ka haal likh diya tha 
sabhee sunakar stabdh rah gae the 
lekin koee kuchh na bol paaya 
veena ne maan ko apanee jaan kee kasam de dee thee 
usane apane har patr mein dev ke prati apana pyaar dev kee dhersee achchhaeeyon ka itana adhik vivaran likha tha ki ve bhee dev kee mangalakaamana dinraat karane lage the 
unake dev ke prati dev ke parivaar ke prati saare gileshikave un mangalakaamanaon mein dab se gae the 
amit bhee jaanata tha unake aakrosh ko 
lekin priya ke prati jo bhaavanaen usake man mein umadee rahatee theen unhen vah apane se alag nahin kar paata tha 
veena se veena ke parivaar vaalon se yadi koee baat chhipaee gaee ya nahin isaka use koee gyaan nahin tha 
haan yadi shaadee se pahale kisee ne usase kuchh poochha hota to vah sab baat unhen jarur bataata 
veena ne hee sab baaten use bataee theen 
vah veena ke bhaavon ko apane man mein samete tha 
jab kabhee veena kee dasha kee sochata to bahut pareshaan ho uthata 
aise mein jab prem rajanee kee shaadee kee taiyaaree ke lie ghar ja raha tha tab usane hee dev ke vishay mein saaree baat bataee thee 
prem sunakar sakate mein aa gaya tha 
veena se usane alag baithakar baat bhee kee 
lekin veena ke manobhaav usake man ko chhoo gae the 
vah apane badee deedee ke man ko samajhakar natamastak ho gaya tha 
usake man mein dev ke prati umad aaya aakrosh bhee shaant ho gaya tha 
vah dev ko saantvana deta raha aur amit ke saath ghulmil gaya tha 
amit bhee svayan ko aparaadhbhaav se mukt pa raha tha 
iseelie usaka premil man priya ke vishay me sochane se svayan ko nahin rok pa raha tha 
vah priya ke prati apane man mein badhatee divaanagee ko apanee daayaree ke panno mein utaarata rahata tha 
veena ke naam maan ka patr aaya tha 
dev ke paas baithakar use padhane lagee 
patr dekhakar hee bachapan se lekar javaanee tak maan se mila pyaar aankhon mein chhalak aaya 
maan ne likha thaah 
meree pyaaree veena 
tumhen maan ka aasheesh 
kitanee baar socha tumhen patr likhoon lekin mere haath kaanpane lagate the 
kuchh samajh nahee aata tha man jaise shoony mein ja khada hota tha 
meree nanheesee gudiya par bhagavaan ne kaise duhkhon ka pahaad khada kar diya 
dev jee par aaee vipatti ke baare mein prem se maaloom pad gaya 
man chaaha aaoon tumhaare paas 
lekin himmat meree javaab de jaatee hai 
tumhaare man ke duhkh ko yaheen baithee main bhaanp sakatee hoon 
tumane dev ke prati apana jeevan samarpit kar rakha hai tumhaaree tapasya saphal ho yahee kaamana karatee hoon har dam 
lekin meree kaamana kab pooree hogee kab tum hansate huee mere paas aaogee main nahin jaanatee 
ghar mein hamaare haradam jo hansee chhaayee rahatee thee aaj vahaan chuppee hai 
devata svarup jis pati ka tumane varan kiya use aaj grahan laga hai aisa soch kar na to kuchh karane ka man karata hai na hee kuchh kiya bhee jaata hai 
bachche hai sabhee apaneeapanee padhaee mein vyast rahate hue bhee tumhaaree hee baat karate hain 
daidee jee tumhaare gumsum apanee poojapaath mein lage rahate hai 
unakee aastha eeshvar par pahale se bhee adhik ho chukee hai 
jab bhee tumhaaree baat hotee hai yahee kahate hai mainne aaj tak kisee ko duhkh nahee pahunchaaya 
eeshvar mere bachchon ka baalbaanka bhee nahee kar sakata 
dekh lena yah veena kee pareeksha ho rahee hai bas 
duhkh kee ghadee jald hee tal jaegee 
meree veena kee pareeksha jald hee samaapt ho jaegee aur usake duhkh sab mit jaenge 
meree bachchee jis tarah hansatee thee vaise hee hansa karegee 
tum patr jab bhee likhatee ho apanee dhun mein magn rahatee ho 
maan ka haal poochhatee ho bahanon kee khabar rakhatee ho lekin apane man kee baat kuchh nahin kahatee 
bas maan ke lie do hee shabd bache hai tumhaare paas ki maan main kushalata se hoon ki maan bas eeshvar se praarthana karo ki mera dev theek ho jae 
kuchh to likho apane man kee baat 
tum apane man kee nahin kahatee 
kuchh to likh diya karo 
maan ka man kuchh to halka pad jaega 
aaj hee rajanee kee saas ka patr mila 
shaadee kee sab taiyaaree pooree ho chukee hai 
prem ne yahaan sab intajaam kar lie hain 
ab yahee meree praarthana hai ki tum aur dev jee shaadee se kuchh din pahale jarur aa jao 
dev jee kee pareshaanee main samajh sakatee hoon 
lekin yah ghar bhee unhee ka hai 
shaadee kee raunak mein kuchh samay ke lie vah bhee kasht bhool jaenge 
unaka man bhee bahal jaega 
tumhaare daidee jee bhee tumhaare sasur ko patr likh rahe hain 
meree taraph se tum sabhee ko nyauta de dena 
shesh sab kushal hai 
meree aur se ghar mein sabhee ko yatha yogy kahana 
dev jee ko aashish aur pyaar 
unhen kahana himmat badhae rakhana 
apane pyaar ke saath 
tumhaaree maan 
nirmala 
maan ka patr veena ko bhaavuk kar gaya 
aansuon kee aviral dhaara bahane lagee 
dev ne dekha poochha kya likha hai 
bas adhik kuchh nahin 
aapaka haal poochha hai aur rajanee kee shaadee mein aane ko kaha hai 
apane se chhotee rajanee ka chitr usakee aankhon mein ghoom raha tha 
tabhee vah aur adhik bhaavuk ho chalee thee 
sunakar dev bhee prasann mudra mein aa gaya 
bola haan shaadee mein jaana jaruree hai 
kab jaana chaahogee 
jab aap chalane ko kahenge 
kolej se bhee to chhuttee lenee hogee 
kaha veena ne 
dev ne kuchh socha aur kaha main jarur jaana chaahata hoon 
par mera man nahin maanata 
aisee dasha mein mera jaana uchit bhee nahin 
kyon uchit nahin sabhee ko ab maaloom hai tumhaaree dasha ka 
vyarth mat socho kuchh bhee 
veena ne use samajhaaya 
dev gambheer ho utha 
bola dasha to kaheen bhee kabhee bhee bigad sakatee hai 
aur kuchh nahin to shaadee kee raunak mein dard hua tab bhee sab pheeka pad jaega 
mai shaadee kee raunak mein kuchh khalal nahin daalana chaahata 
tum jarur jao 
amit tumhen le jaega 
maan ko bhee saath le jaana 
aisa kyon kahate ho har baat mein apana duhkh kyon ujaagar karate ho 
duhkh ko bhoolana padega hamen 
jo hai usee mein sukh paane kee koshish karo dev 
veena ne use samajhaaya 
vah bhaavuk ho chalee thee 
bolatee rahee main tumhaare bina nahin ja sakatee 
meree akelee upasthiti mein bhee koee vahaan khushee nahin mana paega 
main bhee tabhee jaoongee jab tum jaoge 
varana rajanee vidaee ke baad hamen dillee mein milatee huee chalee jaegee 
tum theek kah rahee ho veena lekin svayan socho 
meree upasthiti mein bhee to sabhee kee najaren mujh par hee rahengee aur sab shaadee ko bhoolakar mujhase hee mera haal poochhate rahenge 
main shaadee kee raunak mein bistar par leta to sab pheeka pad jaega 
main aise mein nahin jaana chaahata 
aur yah kahakar dev kee rulaee chhoot gaee 
veena ne bhee nirnay kar liya tha akele na jaane ka 
