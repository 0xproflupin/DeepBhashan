teen maheene ho chale the veena ko deharaadoon se aae 
keval do hee baar gaee thee vah ghar maan se milane 
is beech amit ne bhee use teen patr likhe the 
ghar kee baaton ke siva vah use aur kuchh nahee likhata tha 
maan ne khabar dee suneeta ke aane kee 
do din kee chhutee mil paee use keval 
suneeta se milane ko vah bhee bahut utaavalee thee 
ghar pahunchate hee usase lipat gaee 
raat ko dono alag baithee to baat suneeta ne chalaee 
vah bolee veena se veena bhavishy ke baare mein socha hai kuchh 
sochana kaisa achchha hee to chal raha hai sab 
veena suneeta kee baat ka arth samajhee lekin use koee mahatv na dete hue usane kaha 
yah to vakt kaatane ka tareeka hai 
mera matalab to doosara hai 
suneeta ne jaanboojhakar aadhee baat kahee 
tum jo kahana chaah rahee ho use samajh rahee hoon main 
lekin yah nahin ho sakata veena ka utar bhee sanket maatr hee tha usake manobhaavon ka 
lekin jo tum chaah rahee ho vah nahin ho sakata 
veena ke svar mein kuchh kathorata aa rahee thee 
dekho tum apana mood naarmal rakho 
main tumase kuchh anuchit kahakar manavaana nahin chaah rahee 
main to apane manobhaavon ko prakat kar rahee hoon 
tum suno samajh kar javaab do 
achchha lage to haan kahana bura lage to nakaar do 
lekin man ko naarmal rakho 
suneeta ne phir ek koshish kee 
mera man naarmal hai 
lekin tumase ek hee anurodh hai ki krapa karake jo tumhaare man mein hai use ghumaphira kar mat kaho 
veena ne svayan sanyat svar mein kaha 
achchha baaba lo seedhe shabdon mein poochhatee hoon veena tum apane parivaar kee socho phir se 
apana ghar basaane kee socho 
suneeta ke shabd spasht the is baar 
vah to hai mera mera apana main hoon meree yaaden hai isaka sadasy dev har samay hai saath mere bas 
veena kshan bhar mein bhaavuk ho gaee itana achchha itana chhota parivaar aur ab to mere har or rangeen najaare hai 
dherse bachche aur dhersee unakee khushiyaan 
itanee bhaavuk ho gaee ki rone lagee 
veena dekho na tum kaisee pagaleesee baaten karatee ho 
main to tumase jeevan kee vaastavikata kee baat karana chaah rahee theeaur tum phir bhaavukata kee rau mein bahane lagee 
suneeta bhee bhaavuk ho chalee thee 
mera jeevan hee meree bhaavanaon se bandha hai aur tum ho ki achchhe chalate jeevan mein rok lagaana chaahatee ho 
chaahatee ho ek naam jo odha hai use utaar phenk doon aur doosara odh loon 
vah bigad jae phir teesara 
bas yahee vaastavikata hai tumhaaree 
yahee jeevan hai tumhaare shabdon mein donon bahanen thee lekin sochane ka daayara alagagal tha unaka 
veena sach to yahee hai ki yahee vaastavikata hai 
bina purush ke naaree aur bina naaree ke purush adhoora hai 
suneeta ke shabd veena par apana asar nahin daal rahe the 
yah bahut puraanee dakiyaanoosee baat hai 
kuchh nahee rakha is bandhan mein 
sabase bada bandhan hai man ka 
man mein base saathee se bada koee saath nahin 
duniyaadaaree sab dikhaava hai 
sab chhalaava hai man ka 
veena bhee aapanee soch ko apane manobhaavon ko spashat rup se vyakt kar rahee thee 
chhlaava nahin kuchh bhee man ka veena samajho jara 
dev mila tha tumhen tab bhee tumhen talaash thee ek purush kee 
vah tumane dev mein dekha 
vah purush nahee tha sirph tumhaare man ka chhalaava tha 
chhal liya usane tumhen 
kaise bandhee raheen tum us napunsak ke sang 
suneeta to aaj jaise thaan kar aaee thee veena ke man mein baithee dev kee yaad ko utaarane kee 
lekin veena itana na sun sakee cheekhsee padee bas karo bas suneeta tum had se badh rahee ho 
rone lagee mere dev ko in bure shabdon ka haar na pahanao 
suneeta ne baahon mein bhar liya use 
vah bhee rone lagee 
roterote hee bolee kah le mujhe jo kuchh bhee kahana chaahatee hai 
koee aur mil jaega aur dekh lena tab too hee kahegee jo hua achchha hua 
mat kaho kuchh bhee mujhe 
tumhen patipatnee ke rishte mein keval ek shaareerik jarurat dikhaee pad rahee hai 
mujhe keval ek pyaar dikhata hai 
mera dev mere jeevan se jud gaya hai 
mera dev mere saath hai 
main akelee nahin 
vah apanee rulaee par niyantran paane kee cheshta kar rahee thee akelee main tab pad jaatee hoon jab tum log yah kahate ho ki mera dev ab nahee raha 
mera dev ab mere saath nahee bhaavanaon kee rau mein bah chukee thee veena 
dev kee yaadon se alag nahee hona chaahatee thee vah 
tum bahut bhaavuk ho veena vah bhaavukata itanee adhik badh gaee hai ki mujhe yah tumhaara paagalapan lagata hai 
suneeta ne phir kaha jo bhaavanaon se baahar nikaalane kee koshish karatee ja rahee thee 
chalo main paagal sahee 
par achchhee hoon 
mujhe mere haal par chhod do 
mera vakt achchhee tarah kat rah hai 
mera vakt kat jaega 
kya ve nahee jeetee apana jeevan khushee se aur tab jaise kuchh yaad aaya use bolee main to soch rahee hoon kitane dino se main bhee nan hee ban jaun un jaise 
sistar rojaleen to mujhe saharsh apane saath rakh legee 
suneeta usakee baat sunakar dar gaee jaise 
dar se grast hue bolee nana veena aisa mat karana 
tum jaisee ho vaisee hee theek ho 
bas isake aage kuchh mat sochana 
main tumase ab nahin kahoongee kabhee lekin nan banakar jeene kee baat mat karana tum 
dar gaee kal kya hoga yah to samay hee bataega lekin ab yadi kisee ne dubaara baat kee to yah pakka hai ki main hostal se kabhee lautakar nahee aagee 
veena ka nirnay sunakar suneeta bhee dar gaee 
usane veena ko gale lagaaya aur usakee peeth sahalaate hue bolee chal chup ho ja veena ab kabhee aisee baat nahee karungee 
ab kabhee nahee kahoongee tujhe 
tu chup ho ja 
udhar kamare ke daravaaje ke peechhe khadee nirmala kee aankhen bahane lageen aviral 
sisakana chaah rahee thee lekin rok liya usane svayan ko 
uthakar pannaalaal ke paas chalee aaee 
unaka kamara door tha veena ke kamare se 
vahaan pahunch kar phoot padee vah 
pannaalaal ne aisa dekha to poochha kya hua nirmala 
pagala gaee hai veena kya hoga isaka 
sab theek hoga meree bachchee samajhadaar hai 
samay se sab theek ho jaega 
tum log use kisee bahas mein na ulajhao 
pannaalaal jaise sab jaanata tha ki maan nirmala va suneeta man mein kya chaah rahee hai 
vah na unakee haan mein tha na hee unakee na mein 
vah veena kee ichchha ke saath tha 
agalee baar amit jab priya se milane deharaadoon aaya to nirmala usake saamane apane man ka dukhada le baithee 
amit samajhata tha usake duhkh ko 
sochata tha lekin use koee raasta sujhaee na deta 
dev ko gujare saat maheene ho chale the 
sabhee kee dinacharya niyamit ho chalee thee 
dillee mein maan krashna hee theen jo har aane vaale ke saamane baithakar dev ko yaad karake rotee theen aur yahaan usane dekha maan nirmala kee bhee yahee dasha thee 
usaka duhkh tha veena ka bhavishy 
vah veena ke bhavishy kee soch har dam rotee rahatee theen 
aaj bhee vah apana duhkh apane aap se hee baant rahee hain 
kya hai usake man mein mujhe nahin maaloom 
bas jabase hostal gaee hai subah se shaam tak masheen ke bhaanti bachchon mein ramee rahatee hai 
apanee to use na dev ke rahate hosh thee aur na ab hee kuchh khabar hai 
usaka jeevan doosaron ke lie hee bana hai 
nirmala ka svar aansooon se bheega tha 
amit ne sune usake shabd 
man veena ke lie kuchh karane ko laalaayit tha 
man mein dhersee baaten aatee hai unake lie lekin kuchh upaay hai nahee mere paas 
amit dheerese yahee kah saka 
usaka svayan ka man to donon or se duvidha mein ghira tha 
veena ka duhkh ek or aur doosaree or apanee va priya ke ek ho jaane kee chinta 
kisee anjaan bhay se har samay usaka man vichalit rahata tha 
beta aisa vaataavaran to hai nahee hamaare samaaj ka ki betee akelee saaree jindagee kaat legee 
kabhee na kabhee kisee na kisee sahaare kee jarurat padatee hai 
aise mein saaldosaal to kat jaenge 
lekin poore jindagee padee hai abhee usakee 
bilkul nichudsee gaee hai 
yah to dikhaava hai apane man ko jhooth ka sahaara die hai veena ki mujhe ab skool ke bachchon mein hee apana jeevan dikhaee padata hai 
man mein to ghutghut kar hee jee rahee hai meree bachchee 
vah to main bhee samajhata hoon mammee ki bhaabhee aaj nahin to kal bilkul akelee pad jaegee 
ham jin paarivaarik va saamaajik paristhatiyon mein palebadhe hain vahaan svatann hokar akele jeene vaalee ladakiyaan gineechunee hee hotee hain aur jo hotee hain vah dhersee kunthaon kee shikaar ho jaatee hain 
amit kee baat sun kar nirmala ko laga ki vah jo kuchh bhee kah raha hai usakee soch ke hee anurup hai vah 
beta tum kuchh karo usake lie 
nirmala ne kaha amit se 
man yahee kahata tha usaka ki veena jaise amit kee har baat maan jaegee 
mujhase kahie kya karana hai main to bhaabhee ke sukh ke lie sab karane ko taiyaar hoon 
amit ne kaha 
man phir kisee agyaat aashanka se dhadaka usaka lekin aisee nahee thee koee baat 
tab nirmala ne kaha koee ladaka dhoondhon usake lie 
mainne bhee socha lekin mere aaspaas koee aisa nahin jisase baat kar sakoon aur phir pahale bhaabhee ke man ko bhee to tatolana hoga 
haan main jaanatee thee tum yahee kahoge 
usake man ko tatola tha ek baar suneeta ne 
phir is baar mainne 
bahut gussa kiya tha usane 
lekin ab mainne jab usase kaha to chup rahee 
yah chuppee usakee haan hai yah to main nahin jaanatee par baat ko main aage bhee badhaane kee himmat nahee kar paee 
ho sakata hai jo gussa unhone suneeta deedee se kiya vah aapake upar prakat na kar sakee ho 
amit ne apanee baat kahee 
tab nirmala ko laga jaise amit ko har baat maaloom hai 
poochha tumhen maaloom hai is baat ka 
haan priya ne likha tha 
ham to kab se isee baat par vichaar kar rahe hain ki bhaabhee ko hamen hee samajhaana chaahie lekin darate hai unake gusse se 
amit ne bataee nirmala ko apanepriya ke beech kee baat 
tab nirmala ne kaha kitana badal gaee veena pahale to gussa tha hee nahee usake man mein 
ab to baatbaat par bhadak uthatee hai ya rone lagatee hai 
dar lagata hai kuchh adhik kah diya to kaheen ghar aana hee band na kar de 
isee ko dhyaan mein rakhakar mai ishaare se kuchh kahane kee himmat kar paee aur use chup dekhakar meree jubaan ko to taala lag gaya tha 
nirmala kee baat sunakar amit ne kaha main samajhata hoon bhaabhee prem se khulakar baat kar sakatee hai 
vah chhuttee aaega to main usee se kahoonga bhaabhee ko pyaar se samajhaane ko 
amit kee baat beech mein hee kaat kar bolee nirmala kahaan beta 
prem aur usake daidee ek hee mittee ke bane hai 
donon hee kahate hai veena kee khushee jisamen hogee vaisa hee karenge 
vah shaadee karana chaahegee tab bhee ham usake saath hai 
vah shaadee nahee karana chaahegee tab bhee usake saath hai 
lekin kabhee us par jabaradastee apane vichaar nahin laadenge 
amit ke lie yah baat naee thee 
yah sunakar vah bola tab himmat karake main hee baat karunga bhaabhee se 
aap yadi ijaajat den to kal subah main aur priya unhen masooree mein mil len 
jarur jao beta 
kuchh ho jae achchha veena ka isase badhakar aur kya khushee hogee mere lie 
maan nirmala ne apanee sveekrati de dee 
priya kaalej se laut aaee 
amit ko dekhakar vah phoolee na samaee 
hraday kee dhadakan badh jaatee thee usakee amit ko dekhate hee 
tab nirmala uthakar khaana banaane rasoee mein chalee gaee 
amit ne uthakar usake gaalon par chutakee kaatee aur kaha kal subah ham bhaabhee se milane masooree ja rahe hai 
unhonne hee kaha hai 
aur tab amit ne use dheere se saaree baat bataee 
paagal ho main seeriyas hoon 
deedee ke saath doteen ghante aur shesh din un donon ke lie tha 
use amit ka saath bahut achchha lagata tha 
masooree maal rod se hat kar hai kaanvent aaph jeejas end meree 
log ise vevaralee kaanvent kahate hain 
kaaran is chhoteesee pahaadee ko vevaraleehil ke naam se jaana jaata hai 
maalrod se ek dam seedhee chadhaee hai 
amit ko skool tak kaar le jaane mein ghabaraahat mahasoos ho rahee thee 
tab donon ne nishchay kiya ki skool tak paidal hee chala jae 
kaar maalrod ke kinaare banee paarkig mein khadee karake vah skool kee or chal diye 
maal se skool kee dooree sirph aadha kilomeetar thee par ekadam seedhee chadhaee 
ekdoosare ka haath pakade pahale to ve tejee se chale 
lekin tej chalane se unakee saans jaldee hee phool gaee 
ekdoosare ka haath chhod vah apanee saans ko niyannit karane mein lag gae 
kuchh der unhen rukana pada 
saathsaath khade dono ko aapanee aur ekdoosare kee saanson kee aavaaj sunaee de rahee thee 
ghaatee mein doordoor tak hariyaalee phailee thee 
usase aage nabh chhootee gagan choomatee pahaadiyaan 
saans sambhalee to haath phir mil gae 
saathsaath donon aage badhane lage 
dheeredheere chalo kadamsekadam milaakar 
saans kaaboo mein rahegee 
kaha amit ne priya se 
skool pahunche us samay do baj rahe the dopahar ke 
veena daaramaitaree mein thee 
chaparaasee ne jab khabar dee to bhaagee chalee aaee 
donon ko dekhakar ekaek khilsee uthee 
phir bade prem se amit se milee 
donon haath thaamen usake bolee tum kab aae 
chalo baahar restaraan mein chalate hai chhotasa hai magar kaam chal jaata hai 
veena unhen lie baahar kee or badh gaee 
skool ke get ke baahar hee ek chhotasa restaraan tha 
khaanepeene kee sab cheejen 
shaayad bachcho kee jaruraton ko dhyaan mein rakhakar banaaya gaya tha 
abhibhaavak jab bhee aate honge bachchon ke to yaheen baithakar apana man bahala lete honge 
chaay peete hue idharudhar kee baaten hotee raheen 
amit shabd juta raha tha 
shabdon ke saathsaath himmat bhee juta raha tha 
kaise kahe vah veena se 
aakhir himmat jutaee usane aur kaha yahaan kaisa lagata hai bhaabhee 
achchha lagata hai 
samay kat jaata hai 
kab subah se shaam hotee hai pata hee nahee chalata 
raat jaldee sona nahee ho paata to der raat tak koeenakoee kitaab padh letee hoon 
veena ne sahaj bhaav se utar diya 
amit ko is baat ka pata tha 
us par veena ne kaha tha na baaba na mai upanyaas dekhakar hee bor ho jaatee hoon 
usase behatar hai khulee chhat par baithakar taare ginana 
tab taare ginatee thee 
aur ab kitaab padhatee hai 
amit ne poochh liya yah aadat kab se padee 
aap to bor ho jaatee theen kitaabon se 
lekin veena ne svatah hee apane shabd badal diye vah to main yoon hee kah gaee 
main ab bhee taare ginatee rahatee hoon 
yahaan aap taare ginatee ho vahaan mammee raat ke andhere mein koee chiraag dhoondhatee rahatee hai 
daidee man hee man kuchh sochate rahate hai 
sab aur khaamoshee chhaee huee hai 
aapane to sabase alag aakar svayan ko samajha liya hai lekin sab bade aapake ya ham chhote aapase aage kuchh nahin soch pa rahe 
amit ke shabdon ne veena ko bhee gambheer bana diya 
mai to chaahatee hoon sab khush rahen 
sab apane ko doosare kaamon mein vyast rakhen 
vakt yoon hee kat jaega 
veena kee soch udaas ho gaee thee 
jeevan vakt kaatane ke lie to nahin mila 
jeevan to jeene ke lie mila hai 
hamen aage nae raaste kee khoj mein lage rahane ko mila hai 
aise mein aapako yoon virakt dekhakar ham aapake vishay mein sochane ke siva kya kar sakate hai 
amit napetule shabdon ka prayog kar raha tha 
veena ab chup thee 
amit ne phir kaha bhaabhee main kuchh kahana chaahata hoon aapase 
aap vaayada karo gussa nahin karogee 
mere baat ka bura nahin maanogee 
veena samajh gaee ki amit aage kya kahana chaahata hai 
itana hee bolee tumhaaree baat sada sunee hai amit tum jo kahana chaahate ho kaho main sun rahee hoon 
tab amit ne himmat jutaee 
dusaron ke man ko dekhakar nirnay lena hota hai 
aap aaj jis manahsthiti ke daur se gujar rahee hai vah ham sab samajhate hai 
aapake jeevan mein pichhale dinon jo utaarchadhaav aae ve ham sabane dekhe hai 
samajhate hai aapake manobhaavon ko 
aap jo kuchh bhee chaah rahee thee vaisa hee sabane saath diya 
aap jaisa koee virala hoga jo apana daayitv itanee bakhoobee se nibha sakega 
ab aap jis tarah sabase kat kar yahaan skool mein svayan ko vyast kie ho yah baat kisee ko raas nahin aa rahee 
meree ya kisee aur kee baat hotee to shaayad aapako sochane ko koee vivash nahee karata 
aaj baat hai ek poore parivaar kee aur usase upar maan kee 
maan ke saathsaath daidee kee 
ve dono apane hee tareeke se har dam aapakee sochate rahate hai 
daidee ko to aap jaanatee hai ve apane man kee baat kisee ko nahee kahate 
lekin mammee to sada aapakee sochatee rahatee hai aur din bhar rotee hai 
sir dard se phatata hai lekin chain nahin paateen 
amit kee bhoomika bahut lambee ho chalee thee 
lekin seedhe mudde kee baat karane mein use samay lag raha tha 
ekaek amit ne shabdon kee raah badalee aur kahane laga bhaabhee 
jindagee ko nae sire se shuru karo 
yahaan skool mein kuchh nahin hoga 
parivaar kee socho 
dev kee yaadon ke sahaare kuchh nahin hoga 
usamen dard ke siva kuchh nahee 
yah jeevan chalane ke lie hai 
rukakar baithane ke lie nahee 
amit chup hokar veena ko dekhane laga 
priya bhee ek tak bole ja rahe amit ko hee dekhe ja rahee thee 
amit chup hua to veena kee or dekhane laga 
us par amit ke shabdon kee huee pratikriya jaanane ko bechain thee 
veena suneeta ko to bahut kah chukee thee 
maan kee sunakar chup rahee thee 
aaj amit ke munh se vahee baat sunakar bhee ekaek kuchh na bol paee 
sochatee rah gaee 
amit ko laga ki veena ke maanaspatal par usake shabd apana prabhaav daal rahe hai 
vah phir bolane laga aap akelee jarur jindagee kaat legee 
lekin is band daayare mein 
mammeedaidee boodhe ho chale hain 
sab bhaeebahanon ka ghar bas jaega 
aagepeechhe aap akelee rah jaegee 
veena tab use hee nihaar rahee thee 
ekaek bolee amit sab mujhe naya raasta sujha rahe hai 
ek saath prashnon kee jhadee laga dee thee veena ne 
amit ne kuchh socha phir kahane laga koee kamee nahee jis raaste par aap chal rahee hai usamen 
lekin kya yah sach nahee kee yah raasta aapakee apanee ichchhaon ko daba raha hai 
baat badal kar veena ne kaha amit se tum apane bhaee ko bhool sakate ho 
nahin bilkul nahin bhool sakata 
amit jaise taiyaar tha 
tab main use kaise bhool jaun 
dekhie bhaabhee na to main bhool sakata hoon na aap 
koee bhee apane beete din nahee bhool sakata aur na hee bhool paata hai 
lekin yahee jeevan hai 
koee yaaden chhod gaya hota aapaka parivaar hota bachche hote unhee ke sang jeevan beet jaata 
yahaan to haathon kee menhandee bhee nahee utaree aur aapake sapane toot gae 
aise mein kya ek aur koshish galat hai apana sirph apana parivaar banaane kee 
tab veena bahut der tak chup rahee 
sochatee rahee 
vaastav mein akelaapan tha veena ka jo usako kaat raha tha 
nae sire se jindagee jeena chaah rahee thee vah 
vah naya sira vah naee raah usane dhoondhee thee is skool kee chaaradivaaree mein 
aur usake sabhee shubhachintak use doosare raaste ko chunane ko kah rahe the 
sochane lagee thee veena ki aaspaas ka har saathee ek hee baat se chintit hai 
haan kahatee to saaree kahaanee sunaanee padatee 
daya hee vaapasee mein milatee 
shabdon kee daya ka paan banakar rah gaee thee vah 
aur yadi chup rahatee to aane vaala koee na koee rishta bata jaata 
yah baat to vah amit ko nahin bata paee thee 
sach yah bhee tha ki kaanvent ke hostal mein bachchon ke beech kaheen apanee bachchee ko daudate dekhane kee kalpana mein vah ghanto shaam ko skool ke graund mein baithee rahatee 
kabheekabhee hans detee thee apanee kalpana mein 
kabhee aksar rone se hee usaka man halka ho paata tha 
kahane ko bin shaadee bin bachche bahut jeetee hai 
skool mein bhee kitanee nans thee aisee 
lekin vah na to aise parivesh mein paleebadee thee aur na hee usaka kabhee aisa sapana tha 
ek bhalee aurat apane lie sundar parivaar sundar pati sundar bachcho kee kalpana karatee hai jo kaalej se usane bhee kee thee 
aur usaka sapana saakaar bhee hua tha lekin aisa ki jo aankh khulate hee toot gaya 
vah akelee rah gaee 
sirph sasuraal hai isake sahaare to ek vidhava ka jeevan nahin jee sakatee 
haan bachche hote to unake lie jee letee 
vah to kuchh nahee dekar gaya 
na bachche aur na hee koee aisee yaaden jinake sahaare vah jee letee 
bahut antarmukhee apane gam ko pee kar rahane vaalee 
lekin ek bheetar kaheen dabee chaah thee jo sab use upar laakar bitha gae 
subah se shaam raat dhalane par bhee jo koee aata ek hee vaaky kahata veena bina shaadee kie kaise rahogee saaree jindagee to padee hai kaise kaatogee 
nae sapane naee duniya nae chehare kee talaash usake antarman se upar ubhar kar aa gaee aur usane chuppee ko tod kar amitpriya se kah diya ek hee shabd jo maan kahen vahee karo 
main ab kabhee apanee baat nahin kahoongee 
ek pal to amit ko laga tha ki usane svayan ko nirjeev karaar diya hai aisa kahakar 
doosaron ko itana chintit dekhakar kaheen veena ne yahee to nahee soch liya ki usake shaadee karane se kamsekam yah rojroj ka laphada khatm ho jaega 
jeevan kee dhuree aage kee or badhana to shuru kar degee 
vyarth mein sab ruk gaya hai 
vah kamsekam jee to paegee apanee tarah se 
ek samajhota maan kar byaah kar le phir se 
jo ab hua hai dev ke jaane par usase bada duhkh to aur koee nahin hoga 
achchha hee hoga shaayad ya phir duhkh bhee hua to sah legee use 
badesebada duhkh sahane kee kshamata to de hee gaya hai dev use 
