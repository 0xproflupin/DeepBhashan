saantaakruj eyaraport se baahar aate hee taiksee vaalon se maaloom pada kee bambee band hai shiv sena vaalon ne hadataal karava rakhee hai aur sadakon par traiphik nahin chalane diya ja raha 
vahaan se kolaaba pahunchana lagabhag asambhav tha 
usake door ke rishte kee mausee ka ek ladaka andheree mein kaheen rahata hai 
lekin ghar ka pata bhee nahin tha 
haan use yaad aaya usakee saas ka paitrol pamp hai 
vaheen saantaakruj ke paas 
usane dev ko bataaya aur taiksee vaale se poochha andheree tak nahin ja paenge 
vo to najadeek hai us taraph abhee gadabad nahin hai 
vahaan to ja sakate hain 
taiksee vaale ne kaha 
lekin hamaare paas pata nahin hai bas itana maaloom hai unaka hee saantaakruj mein paitrol pamp hai 
veena ne tab use bataaya 
saantaakruj mein to paanchchhah paitrol pamp hain 
naam maaloom hai paitrol pamp ka 
naam to maaloom nahin haan us pamp ko ek aurat chalaatee hai 
vahee usakee maalakin hai 
veena ne aur koshish kee jaanakaaree dene kee 
are sharad paitrol pamp kee baat kar rahee hain aap 
chalie 
vah to bas yaheen paas mein hai 
taiksee vaale ke munh se yah sunakar sabhee ne raahat kee saans lee aur taiksee mein samaan rakhakar paitrol pamp kee or chal die 
draeevar seedha paitrol pamp par unhen le aaya 
veena aur dev taiksee se utar ka pamp ke ophis mein gae 
vahaan baithee mahila ko veena ek najar mein pahachaan gaee 
vah teenvarsh pahale deharaadoon mein unake ghar aaee thee aur vahaan das din rahee thee 
dekh leejie 
aapaka pata dhoondh liya 
chale the to dhyaan bhee nahin raha ki ghar se aapaka pata mangava letee 
inase milie ye mere pati hain dev 
veena ne dev ka parichay diya 
tab dev ne unhen pranaam kiya 
veena ne tab unhen bataaya eyaraport se maaloom pada ki band ke kaaran sabhee raaston mein kaaphee todaphod ho rahee hai 
isalie idhar aapake paas chale aae 
are 
kamaal hai 
apana ghar hai chalo tum vahaan ajay hoga 
tab unhonne taiksee vaale ko ghar ka pata bata diya 
main shaam ko aaoongee tabhee baat karenge 
devveena ne tab unase vida lee 
amit tab taiksee mein hee baitha tha 
ajay us samay ghar par hee tha 
veena va usake pati ko dekhakar badee garm joshee se unhen mila 
baaton hee baaton mein dev ne use beemaaree ka bata diya 
sab samaachaar sunakar ajay ka man bujhsa gaya 
sahaanubhootivash usake mukh se nikala aap log yaheen rahakar aspataal aa ja sakate hain 
nevee nagar se to taata insteetyoot door padata hai 
nahin ham aap logon ko kasht nahin de sakate 
vyarth mein itanee pareshaanee hogee aapako 
mere bhaee ne hamaare lie kuchhnakuchh intajaam kar liya hoga 
dev ne usakee baat ka uttar diya 
pareshaanee kaisee 
ise aap apana ghar hee samajhie 
ajay ne jab yah kaha to usakee patnee rashmi uthakar kamare se rasoee kee taraph chalee gaee 
usake chehare ke bhaav veena ko kuchh achchhe nahin lage 
paanchsaat minat baad rashmi ne ajay ko kichan se pukaara ajay jara bheetar aana 
chaay taiyaar hai 
ajay uthane ko hua to veena ne usase kaha tum baitho ajay 
main jaatee hoon 
isase pahale ki ajay kuchh bolata veena bheetar chalee gaee 
lekin rashmi shaayad ajay ko hee bulaana chaah rahee thee 
veena ne dekha rashmi kuchh chupsee hai 
lekin usake manobhaavon ko padhane kee apeksha muskaan bikherate hue bolee lao main tumhaaree madad karoon 
nahin aap rahane den 
aap baithiye pleej jara ajay ko hee bhej den 
usane apane chehare par muskaan bikherane kee cheshta kee baajaar se kuchh mangavaana hai 
are nahin takalluk kee koee baat nahin 
veena ne kaha 
lekin rashmi ne use phir se kaha aap pleej baithiye 
veena samajh gaee 
shaayad patipatnee kee koee baat ho 
achchha jaisa tum theek samajho 
abhee bhejatee hoon ajay ko 
veena ulate pair vaapis laut aaee 
bheetar aakar usane ajay se kaha jao ajay rashmi tumhen hee bula rahee hai 
ajay anamanasa utha 
bheetar gaya aur rashmi se bola 
bolo daarling 
ye daarlingvaarling chhodo 
is chhotese ghar mein tum inhen kis baat par kah rahe ho rakhane ke lie 
phir suna nahin usake pati ko kainsar hai 
main to ghar mein khaana nahin kha sakoongee 
are 
yah koee chhoot kee beemaaree to nahin 
jaanatee ho main deharaadoon mein unake ghar maheenon raha hoon 
meree kitanee aavabhagat kee thee 
vah to theek hai lekin kisee beemaar ko ghar mein rakhana apane bas kee baat nahin 
rashmi ne saaph shabdon mein kaha phir ham bhee to mammee ke paas rah rahe hain 
unakee chhooaachhoot ko bhee tum jaanate ho 
kya kah rahee ho rashmi 
vo apane hain unase kaisee chhuaachhoot 
mammee se poochhana mammee kee kitanee seva kee thee unhonne 
ajay ko apanee patnee kee baat par gussa aa raha tha 
lekin jaise kuchh adhik kah sakane kee himmat nahin thee usamen 
to ham bhee unakee mammee kee seva kar denge 
bas ab tum unhen baarbaar rukane ko nahin kahoge 
jab band khul jaega to svayan koee savaaree ka intajaam karake ya svayan unhen chhod aana tum 
rashmi ne apana phaisala spasht suna diya ajay ko 
ajay shaayad rashmi ko naaraaj nahin karana chaahata tha ya use usako naaraaj karane kee himmat hee nahin thee usase bola chalo theek hai kuchh na kuchh tareeke se unhen bhej denge 
abhee tum apana mood theek karo 
vah baahar chalane ko hua ki rashmi ne kaha ab chaay bhee utha kar le jao 
varana vah samajhenge na jaane kya baat kar rahe the 
ajay ne tab kuchh nahin kaha 
rashmi ne chaay kee tre usake haath mein thama dee 
ajay ko chaay laate dekhakar hee veena samajh gaee ki baajaar bhejane ke bahaane rashmi usase kuchh kahana chaah rahee thee 
kya kahana chaah rahee thee vah samajh gaee 
usane bhee man mein thaan liya ki vah bhee yahaan jyaada der nahin rukenge 
chaay samaapt karake vah svayan dev se bolee dev tum bhaee saahab se phon par baat kar lo 
vah bhee chinta kar rahe honge 
unase hee kaho kisee savaaree ka intajaam karake hamen le jaen 
are 
ajay ne ekadam se kaha 
ajay ko jaise man maangee muraad mil gaee thee 
veena ne usake chehare par raahat ke chinh bhaanp lie the 
bolee nahin ajay bhaiya hamaaree prateeksha kar rahe honge 
hamaara unheen ke paas jaana hee uchit rahega 
veena ne apane shabdon par jor daalate hue kaha is par ajay bola main to keval rikvest hee kar sakata hoon aage aapakee marjee 
abhee kuchh der aaraam kar leejie 
shorsharaaba thoda kam ho jaega 
shaam ko main hee shivasena kee aimbulens ka intajaam kar doonga 
usamen jaane se koee kathinaee nahin hogee 
veena ne dekha rashmi ke chehare par tab vahee muskaan utar aaee thee jo unake aane ke samay usane bikheree thee 
ramesh ne unake thaharane ke lie intajaam kar liya tha 
nevee nagar mein hee ek opheesar ek maheene kee chhuttee par ja raha tha 
usane usake phlait kee chaabee le lee 
aur unako vaheen thahara diya 
vah svayan mes mein thahara tha 
maalatee va bachche abhee gova mein hee the 
dev ko khaane peene ka kaaphee parahej tha isalie unhen phlait mein thahar kar achchha laga 
veena usake lie svayan khaana bana sakatee thee 
agale din aspataal jaane se pahale ve log charch get gae 
vahaan unhen mistar shaah se milana tha jo sanstha ke varishth sadasy the 
dev ko mistar shaah kee haisiyat nahin maaloom thee 
jab ve sabhee unake ophis pahunche to amit va veena ko ek baar jhijhak huee 
mistar shaah kee kampanee va ophis dekhakar hee unhonne anumaan laga liya ki vah koee bahut bade bijanesamain hain 
risepshanist ko apana parichay diya dev ne aur ve pratiksha karane lage 
kshan bhar pashchaat hee andar se bulaava aa gaya 
veena va amit baahar hee baithe rah gae 
dev akela bheetar gaya 
mistar shaah apane kamare mein akele the 
dev ko dekhakar unhonne khade hokar dev ke abhivaadan ka uttar diya aur use baithane ko kaha 
isase pahale ki dev kuchh kahata vah bole mujhe aaj subah hee mistar garg ka phon aaya tha 
unhonne saaree baat bataee 
aap chinta na karen 
main abhee phon karake doktar saamant se aapakee det phiks karava deta hoon 
vah aapaka achchhee tarah se nireekshan karenge or usake baad jo hoga vah tay kar lenge 
aapaka bahutbahut shukriya 
dev tab itana kah saka 
mistar shaah phir dev se usakee beemaaree ka poochhane lage 
dev ne vistaar se unhen sab bata diya 
tabhee jaise kuchh dhyaan ho aaya mistar shaah ko bole aap dillee se akele aae hain kya 
nahinnahin meree patnee va mera chhota bhaee mere saath hain 
vah baahar baithe hain 
dev ne unhen bataaya 
are 
aapane unhen baahar kyon bithaaya hai isase pahale ki dev kuchh kahata mistar shaah ne intarakom par apanee risepshanist ko veena va amit ko bheetar bhejane ko kaha 
kshan bhar pashchaat hee amit va veena bheetar aa gae 
mistar shaah ne uthakar unaka svaagat kiya aur veena se kaha maidam aap bilkul phikr na karen 
mujhase jo ban padega main madad karoonga 
oopar vaala sabakee madad karata hai 
veena keval muskura sakee unakee baat sunakar 
ek ajay va rashmi ka vyavahaar aur doosara mistar shaah ka 
kitana antar dikha use apane aur paraaye mein 
aap yahaan se seedhe chalakar vaheen pahunch jaeee 
main abhee doktar saamant se baat kar loonga 
apana kaard banavaakar aap seedhe hee unakee sekretaree ke paas chale jaana 
vah aapako unase milava degee 
koee pareshaanee ho to aap mujhe phon kar deejiega 
main sab sambhaal loonga 
tab dev ne sabako uthane ka ishaara kiya 
ve log uthe to mistar shaah ne uthate hue dev se haath milaate hue kaha meree shubhakaamanaen aapake saath hain 
eeshvar aapakee raksha karega 
ve sab unaka abhivaadan kar baahar aa gae 
doktar saamant ne dev kee sabhee ripotars dhyaan se padheen 
aise kes unake lie aamsee baat thee 
bole dekhie 
phaeenal stej to nahin aaee lekin ek baat ab aapako samajh lenee chaahie ab dava se jyaada dua kaam aaegee 
main aapako davaeeyaan likh deta hoon 
vah niyamit roop se lete rahie aur kal se hee rediyotharaipee karavaanee shuroo kar deejie 
rediyotharaipee se koee phaayada hoga doktar dev ne poochha 
haan phaayada itana hoga ki rogaanu kam se kam speed mein 
phailenge 
beemaaree jad se to khatm nahin hogee lekin usakee raphtaar dheemee pad jae yahee hamaaree koshish ho sakatee hai 
dev ne mahasoos kiya ki kainsar ka ilaaj karate samay doktar apaneeapanee alag raay rakhate hain 
koee mareez ko aasha kee kiran dikhaata hai aur koee niraash kar deta hai 
doktar saamant ne tab davaee likh deen aur parcha dev ko thamaate hue bole aap abhee rediyotharaipee dipaartament mein chale jaeee aur kal ka koee samay le leejie 
bas itanee see baat huee doktar saamant se 
dev apane saath veena va amit ko lie rediyotharaipee dipaartament kee or chal pada 
agale din subah nau baje ka samay lekar ve log nevee nagar laut aae 
teenon chup the 
is gahan chuppee ko koee todana nahin chaahata tha 
lekin ek baat thee ki sach ko sabane apane gale se neeche utaar liya tha 
shaam ko amit ne vistaar se sab baat ramesh bhaee ko bata deen 
ve use bahut adhik chintit lage 
rediyotharaipee shuroo hue saat din ho gae the 
doktar maalatee thee jo dev ka treetament kar rahee thee 
veena dev ke paas baithee rahatee thee 
doktar maalatee ko baaton se maaloom hua dev ke vishay mein 
vah unase kaaphee ghanishth ho gaee thee 
tab maalatee dev ko hee nihaar rahee thee 
man mein soch rahee thee ki is mareej ke chehare ko dekhakar bhala kaun kah sakata hai ki yah bas kuchh dinon ya kuchh maheenon ka mehamaan hai 
vah svayan bhaavuk ho uthee 
tabhee veena ke prashn ne usakee bhaavukata ko aur badha diya 
abhee jooniyar doktar thee lekin apane mareejon kee manodasha ko samajhatee thee 
ekaek usakee aankhen bhar aaeen 
bolee veena se main tumhen dekhatee hoon veena to bada ajeeb lagata hai 
jo hona tha vah to ho chuka 
ab to is jindagee ko yadi koee sukh de sakata hai to vah keval bhagavaan hee hai 
aur koee nahin 
main pahale din hee kah detee 
lekin phir socha tum donon padhe likhe ho 
doktar se saaree baat kar aae ho 
na jaane kya hai tumhaare man mein 
lekin ab dekha itane dinon se ki tum sab jo kuchh samajh rahe ho sach usase alag hai 
main jooniyar hoon 
abhee shurooaat hai mere doktaree jeevan kee 
lekin paaya hai kainsar ka ilaaj karate samay ham sab andhere mein teer chalaate hain 
sab kuchh karake dekhate hain 
shaayad mareez bach jae 
aapakee raay mein is rediyotharaipee se kuchh phaayada nahin hoga dev ne poochha doktar se 
phaayada nahin hoga balki nukasaan hee hoga 
tumhaare aakhiree dinon mein dardtakaleeph jyaada hogee 
doktar maalatee ne saaph shabdon mein kaha 
phir mujhe kya karana chaahie 
mera koee ilaaj dev jaise svayan ko taiyaar kar chuka tha 
is avastha mein koee nahin 
bas himmat nahin haaranee chaahie 
doktar maalatee ne aansoo ponchh lie the kyonki tab veena phootphoot kar rone lagee thee 
doktar maalatee use chup karaane lagee thee 
thodee der mein dev kee tharaipee pooree ho gaee 
agalee taareekh ke lie doktar maalatee ne kaard mein jaise hee likhana shuroo kiya tab dev ne kaha nahin doktar main ab nahin aaoonga 
main kal hee dillee chala jaoonga 
tab doktar maalatee ne kuchh socha aur kaha jaisa tum theek samajho 
shaayad vah apanee rulaee nahin rok pa rahee thee 
