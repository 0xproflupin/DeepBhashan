arun dillee shahar ke pahale das raeeson mein gine jaane vaale seth utam prakaash ka sabase chhota beta tha 
chaandee ke paalane mein pala 
chaandee kee chammach se hee pahalapahala ann ka daana usake munh mein daala gaya 
daadee ka dulaara tha 
maan kee aankh ka taara tha 
maan thee sab or se ghiree huee 
naukarchaakaron kee bheed ka niyannan ghar mein aane vaale har mehamaan kee seva ka dhyaan aur us par paanch bete aur ek betee ka shorshaaraaba 
sabakee umr mein dedh saal do saal ka antar tha 
arun yadi chhah maheene ka tha to sabase bada beta ashok tha baarah varsh ka 
aur daadee maan kee kadak aavaaj sunakar ghar mein ekadam sannaata chha jaata tha 
par bachchon kee aavaajen daadee maan ke kaanon mein shahad gholatee theen 
lekin jimmedaaree to kisee na kisee ko baantanee thee bachcho kee dekhabhaal kee 
nishchay hua ki kisee padeelikhee aurat ko rakha jae 
lekin shart thee ki vah achchhe gharaane kee ho 
padeelikhee ho 
talaash shuru huee aur jaldee hee kisee ne sujha diya naam chaandanee chauk mein rah rahee raamapyaaree ka 
raamapyaaree vidhava ho gaee thee 
saath rahatee thee usakee solah varsh kee betee 
ek kamare ka ghar 
pati jaayadaad ke naam par phootee kaudee bhee chhod kar nahee gaya tha 
kaudiyaan khelatekhelate usane sab kuchh kaudee ke daam bech diya tha marane se pahale 
maanbetee ko khaane ke laane pade the 
aise mein ek khaanadaanee raees parivaar ke beech rahane ka avasar mila 
raamapyaaree ko naukaree janch gaee 
vaheen rahane kee jagah mil jaegee 
betee ke lie bhee surakshit jagah lagee 
maanbetee pahunch gaee seth utam prakaash kee havelee mein 
seth jee ko to pata bhee nahee tha ki naukaron kee ginatee mein ek nahin do kee badhotaree ho gaee hai 
kyonki daadee maan ne jab raamapyaaree ke saath usakee betee chaandanee ko dekha to use usee samay bachchon kee badee deedee ka rutaba de diya 
chaandanee to un bachchon ke saamane pareesee dikhatee thee 
utam prakaash ke bachcho ne rang aur rup apanee maan se paaya tha jo ki ghoonghat mein rahane ke kaabil hee tha 
lekin khaanadaanee parampara khaanadaan ka rutaba hee dekha jaata tha use samay aur aise mein rup rang ke aage doolhe kee nahin chalatee thee 
chaandanee kee khoobasooratee ke charche pooree havelee mein the 
utam prakaash jo har shaam kaheen kisee rangeen mahaphil mein bita kar raat lautate the is khabar se achhoote na rah sake 
itanee kahaanee sunaee arun ne 
chehare par usake napharat ke bhaav aa chuke the 
pita se bahut napharat karata tha vah 
itana kah chukane ke baad arun ne apane pita utam prakaash ko kutam prakaash kahana shuru kar diya 
amit ko yah sambodhan achchha nahee laga 
tok diya usane arun ko aisa na kahie aakhir vah aapake pita hai 
lekin arun ke man mein to man bhar jahar bhara tha 
bola kya kahate ho tum na kahoon kutam ko utam kahoon utam shabd ka apamaan hoga bhaee utam to rakha tha daadee ne apane laadale ka naam 
utam hee tha pahale 
lekin jab tak raamapyaaree aur chaandanee ye donon randiyaan hamaare ghar nahee aaee thee 
in donon ke aane par utam to kutam ban gaya 
donon kee donon amit ke munh se nikala 
are utam phir bhee utam rah jaata yadi vah sirph raamapyaaree ko apanee eyaashee mein ek aur mohare kee tarah istemaal karata aur masal kar phenk deta aisa to vah roj karata tha 
usane maan ke saath badatameejee karane kee koshish kee to maan ne shor machaaya 
par parinaam ulata hua 
maan ko hee kulta kaha kutam ne 
poore shahar mein badanaam kar diya 
daadee isee gam mein chalee gaee aur maan ko ghar chhodana pada 
kuchh din to usake bhaeeyon ne sahaara diya aur phir akelee chhod diya kaanoon kee ladaee ladane ko 
arun ke chahare par tanaav tha 
dard tha 
lekin dard itana adhik tha ki aansoo bhee ghabaraate theaankhon se utar aane ko 
haan hamen to yahee kaha gaya tha ki tumhaaree maan kulta thee 
bhaag gaee kisee ke saath 
bade bhaee ko to phir bhee kuchhkuchh maaloom tha 
lekin itana bada to vah bhee nahin tha ki saaree baat samajh sakata 
maan se to ham lagabhag chaudah varsh baad mil pae the 
vah ghar chhodakar jab gaee thee tab main teen varsh ka tha 
jab dubaara milee to main satarah varsh ka 
main to chaandanee ko hee apanee maan samajhata tha 
mere man mein to maan se pun jaisee bhaavanaen nahin thee 
vah to mujhe thodabahut tab pata laga jab kaalej mein ek din mere hee ek saathee ne mujhe yoon hee baat mein baat nikalate hue sarasaree taur par jikr kar diya mere pita aur maan se sambadhit kes ka 
usake pita meree maan ke vakeel the 
saaree kahaanee vah mujhe bataata chala gaya jo use apane maatapita ke beech huee baatacheet se maaloom huee thee 
haan use yah maaloom nahee tha ki jisakee kahaanee vah suna raha hai unase mera kya sambandh hai 
maan ka thodabahut paksh sunakar main sakate mein aa gaya 
raat bhar so na saka 
ghar mein tab mera koee bhee bhaee nahee tha 
sabhee ke sabhee dillee ke baahar naukaree karate the 
sabase bade to phauj mein the 
do yahaan amereeka mein aa gae the aur bahan kee bhee shaadee ho gaee thee 
aur jinhen main apana chhota bhaee samajhata tha ve do the aur donon ke donon doon skool ke hostal mein rahate the 
sab mannamugdh hokar arun kee kahaanee sun rahe the 
bilkul philmee kahaanee thee yah 
keval veena andarbaahar aa ja rahee thee 
usane to na jaane kitanee baar yah kahaanee sunee hogee 
ab tak to use rat gaee thee yah 
iseelie is kahaanee ko sunane ke lie vah aatur nahin dikhatee thee 
arun tha ki jaise chaalees varsh peechhe laut gaya ho 
chaay par chaay peee ja raha tha aur bolata ja raha tha raat ko mai hee gha par akela tha 
kutam aur chaandanee kaheen paartee mein gae the aur raampyaaree daaru ke teenchaar paig lagaakar apane kamare mein padee thee 
koee na koee naukar jarur hota tha usake saath 
kutam kee alamaaree mein ja kar mainne kuchh phailon ko tatola 
mujhe doteen phaeelen bade kaam kee lagee 
unhen uthaakar main apane kamare mein le aaya 
raat bhar padhata raha 
ek phaeel thee meree maan aur kutam ke kes kee 
ek phaeel thee meree daadee ke vaseeyatanaamen kee jisamen vah apanee saaree jaayadaad va baink bailens ham sab bhaeeyon ke naam kar gaee thee aur ek phail mein meree maan ke likhe kuchh pan the jinhen kutam ne sahej rakh chhoda tha 
kuchh pal ruk kar vah bola dar naam kee cheej mujhe janm se nahee milee thee 
lekin yah nidarata iseelie thee kyonki main svayan ko ek kavachadhaaree maanata tha 
ameer baap ka beta jo har dam naukaron ke saaye mein ho ek chaukeedaar jisake saath ho aur paison kee ek motee gaddee jisake paas rahatee ho 
main yahaan ek baat bata doon chaandanee mujhe pyaar karatee thee mujhe laad karatee thee main jo maangata tha detee thee 
ab lagata hai mujhe kamajor banaakar apana gulaam banaakar rakh chhodana chaahatee thee taaki main svayan kuchh na kar sakoon 
mai usake hukm ka gulaam rahoon aur usake ishaare par naachata rahoon chaay ka ek lamba ghoont bharakar vah phir bolane laga usee nidarata mein main subah naashte kee tebal par vah teenon phailen lekar pahunch gaya 
aaj tak kutam ne mera aisa rup nahee dekha tha 
mere haath mein phailen dekhakar kutam ne sahajata se kaha yah tumen kahaan mileen kaam kee cheejen hain beta kisee kes se sambandhit hongee 
jahaan padee thee vaheen rakh do 
lekin ye to hamaare ghar kee phailen hain 
chauk pada ekadam kutam uthakar aage badhakar ekadam mere haath se lekar jaldeejaldee panne palatane laga 
mainne nikaalee aur saaree padh leen 
main raat bhar nahin so saka 
mujhe to pata nahin tha jise main maan samajhata hoon vah randee hai usakee maan randee hai aur meree maan kaheen bheekh maang rahee hogee 
nyaay kee bheekh shaayad usake aage main kuchh na bol paaya 
kutam ne donon haathon se mere chehare par tadaatad thappad maarane shuru kar diye 
bas phir kya tha meree aankhon se parda uth gaya 
vah chaadannee mere lie daayan ban gaee 
vahee jo mujhe dulaar karatee thee 
mujhe gandee naalee ka keeda kahane lagee 
kutam ka khoon tha main lekin usane kabhee roka nahin use aur aakhir ek din main aspataal ja pahuncha 
mere doodh mein shaayad kuchh mila diya tha kisee naukar ne 
lekin mujhe bachana tha main bach gaya 
meree maan ko maaloom pada vah aspataal aaee 
mere paas ghanton baithee rahatee aur meree seva karatee rahatee 
saaree kahaanee spasht ho gaee mujhe 
main usake baad kabhee bhee kutam se nahee mila 
haan usake har janmadin par use ek patr jarur likhata hoon 
khoob gaaliya likhata hoon 
man kee har bhadaas nikaalata hoon aur kutam mujhe kabhee javaab nahee deta 
maan ne mujhe kanaada bhijavaaya taaki phir koee mujhe na maar sake 
mere sab bhaeeyon ko mainne saaree sachchaee se avagat karaaya 
lekin koee bhee apane baap ke khilaaph jaane ko taiyaar nahee tha 
haan ab sabhee rote hai kyonki kutam ne daadee kee saaree jaayadaad bhee apane naam karava kar bech dee 
kamaal hai jeejaajee 
yuddh karana hai to chalie indiya 
amit ne sahaanubhooti bhare shabdon se kaha 
indiya main aaunga jarur aaunga har baar tum logon se kahata hoon kisee vakeel se baat karo use mera kes batao 
jo meree maan ka vakeel tha usase milo 
na jaane kitanee baar prem se bola mai 
har baar yahee kaha agalee chhuttee par jarur pata lagaunga 
ab tumhen phir bata raha hoon 
pata lagaakar bataana 
main turant aa jaunga 
arun ne apanee baat amit par daal dee 
use maaloom tha ki vah nahee aaega kabhee 
hamesha se vah kabhee use kabhee prem se kaanoon kee ladaee kee baat karata hai lekin us ladaee ko ladane ka dam nahee usamen 
bola amit pata laga kar kya hoga aap ka kes bahut saral hai dikhane mein 
lekin hai bahut pecheeda 
paitrak sampati ka kes hai jise aapaka baap apanee doosaree patnee kee aulaad ko diye ja raha hai 
usake lie aapako saare saboot jutaane hogen 
sabase milana hoga aur us par intajaar karana hoga aapako 
teeschaalees saal se aap chhatapata rahe hain 
aur ab aapako sudh aaee hai jab aap saath varsh ke ho chale hain 
aur hogen bhee to poore nishkriy 
aap yahaan paradesh mein been baja rahe hai apane khaanadaan kee apanee riyaasat kee aur vahaan us ped kee ek bhee tahanee bachee nahin hogee 
amit kee aavaaj mein rosh tha ab kis ka rona hain 
main vakeel nahee hoon 
par phir bhee kah sakata hoon ki yah gutthee nahin rahee 
us gutthee kee kabr maatr hai jisaka aap rona rote hai 
bas phir kya tha arun yah sunakar sann ho gaya 
priya bhee chup ho gaee aur veena kee aankhon mein aansoo bhar aae 
amit ne aaj aaj pahalee baar kisee ne arun ke beete kal ko jhakajhor diya hai 
arun ko kisee ne neend se jagaaya hai 
arun jo kal mein beete kal mein jeeta tha ekaek utha aur bheetar chal gaya 
amit se kya veena se kya shaam ghar laute bachchon se bhee nahin bola 
teesara din sabhee ka bahut bhaaree tha 
jo kal hua use agale subah kisee ne bhee nahee doharaaya 
arun ke chehare par chuppee thee 
veena bilkul naarmal thee 
amit va priya bhee arun ko chup dekhakar chupachaap chor najaron se arun ke chehare ke bhaavon ko padhane kee cheshta kar rahe the 
naashte kee mej par bhee koee baat nahee huee 
aise shaant vaataavaran ka amit aadee nahee tha 
chuppee usee ne todee 
lagata hai jeejaajee meree baaten aapako bahut buree lagee 
buree lagee aisee dhaarana kyon bana lee tumane ho sakata hai tumhaaree baat ne mujhe kuchh sochane par vivash kar diya ho tumhaare aakhir ke shabd mere kaanon mein abhee tak ganjoo rahe hai 
vaastav mein bahut samay beet gaya hai 
lekin kahate hai himmat nahin haaranee chaahie 
aur kya kahate hain der aae durust aae 
aaj bhee mujhe yah muhaavara yaad hai 
kya ek koshish bhee nahin kee ja sakatee 
arun dil par se bojh utarata mahasoos hua amit ko 
shabdon ko saavadhaanee se chunchun kar vah bola kyon nahin kee ja sakatee koshish aap ek kaam keejie apane kes se sambadhit jo kuchh bhee kaagaj aapake paas hai vah mujhe de deejie 
abhee ham do din aur hai yahaan 
aaraam se baith kar apane kes ke lie jo bhee jaruree tathy hai unhen silasilevaar likh deejie 
mai dillee jaakar apane kisee vakeel mitr se salaah karunga 
itanee jaldee to kuchh nahin likhakar de sakata 
haan aisa karate hai main jitanee jaldee ho sakega tumhen sab likhakar bhej doonga 
eemel kar doonga 
aur jo kuchh kaagajaat mere paas hai ya kuchh chitthiyaan amerika mein mere do bhaeeyon ke paas hai ve bhee main unase mangavaakar tumhen bhijava doonga 
haan indiya mein tumhe mere shesh do bhaeeyon se milakar baat karanee hogee 
amit kee baat sunakar arun phir se utsaahit ho chala tha 
amit ne saavadhaanee se utar diya dekhie jeejaajee abhee pahala kadam to uthaeee 
jab vakeel se baat hogee tab pahale aapako aana hoga aur usake baad agar jarurat hogee to aapake bhaeeyon se mil lenge 
abhee aap kes sambandhit sabhee kaagajaat taiyaar keejie 
amit kee baat sunakar arun ekaek khush ho gaya 
umr saath ho chalee thee balki usase bhee ekaadh varsh jyaada aur bhaavanaen bilkul bachchon kee tarah theen 
tabhee to hamesha uncheeunchee aage kee baaten karata hai 
kes jeet gaya to jaayadaad bech kar deharaadoon mein ek estet loonga 
chaay ka baag loonga 
is chhoteesee baat se ek phaayada ho gaya 
ghar ka vaataavaran naarmal ho gaya 
aur arun svayan hee amit ka agale do dinon ka prograam banaane mein vyast ho gaya 
chalo aisa karate hain 
tumhen bhee achchha lagega 
ham badee vain kiraaye par lete hai 
ham sabhee niyaagra phaals tak tumhaare saath chalenge 
isee bahaane hamaare bachchon kee bhee aauting ho jaegee 
abhee tak unhonne bhee niyaagra phaals nahin dekha 
ek raat ham sabhee toronto rukakar saara shahar bhee ghoom sakate hain 
kahaan to vah nau logon ko dinar karavaane mein katara raha tha aur kahaan vah aath sau meel ka saphar tay kar sabake saath pooree mastee lena chaahata tha 
vah to khush ho gaee thee 
priya ke do din adhik saath ka sunakar 
vaataavaran bhaavuk ho gaya 
sabakee aankhon me aansoo aa gae 
agala din bahut khushee se beeta 
aur usase aage ke do din to pooree mastee mein beete 
pahale sabhee toronto ghoome 
phir vahaan se niyaagra phaals 
khoobasooratee hee thee chaaron or 
itana khoobasoorat shahar itana khoobasoorat saphar kabhee nahee karane ko mila tha 
lubhaavane drashy sundar meelon lambee sadaken neele paanee kee jheele shahar mein gaganachubee imaarate aur niyaagra phaals ka drashy jaise svarg lok kee kalpanasa prateet ho raha tha 
aur us par arun va veena ka saath 
bachchon ko bachcho ka saath 
do raaten saath beeteen aur aakhir bichhudane ka samay aa gaya 
subah nau baje bas ne chalana tha nyooyaark ke lie 
ek ghanta pahale sabhee hotal chhod kar aa gae the basstaind par 
aansoo the ki tham nahee rahe the 
bahanen baarbaar gale lagateen 
bachche baarbaar rone lagate 
amit va arun chaah kar bhee apane aansoo nahin rok pa rahe the 
aakhir nau baj gae 
vida hone ke lie bas kee or pahale bachche badhe 
kanaada mool ke log vahaan aisa drashy dekhakar bhaav vihaval the 
bachche bhee ro rahe the 
aur ekdo boodhee aurate bhee jo saath saphar karane vaalee thee apane aansoo na rok paeen 
pyaar se veena va priya ko chup karaane lagee thee vah 
bas chal padee 
aansuon ka pravaah na tham paaya 
veena va arun apane bachchon ke saath vaheen rah gae aur priya va amit apane bachchon ke saath bas mein baithakar aage kee or badh gae 
na jaane kab milan ho inaka phir 
