lekin ghar se door baithe mohan kumaar ko jab isakee khabar milee to vah pareshaan ho gaya 
use ekaek vishvaas nahin aaya tha ki dev kee shaadee itanee jaldee ekaek kaise tay ho gaee 
tabhee aarmee eksachenj se usane ramesh se phon par baat karane ke lie kol buk karava dee 
sikandraabaad se dillee kol milane mein chaar ghante lag gae 
aur is beech karnal mohan kumaar lagaataar sharaab pee raha tha 
maanasik tanaav ko door karane ka yahee saadhan use achchha lagata tha 
usakee patnee nimmee in ulajhanon ko door nahin kar paatee thee 
ulte kaee baar banatee huee baat ko aur bigaad kar use adhik khushee milatee thee 
aisee kaee auraten bhee hotee hain jo har achchheeburee baat ko sirph bigaadane kee drshti se dekhatee hain 
koee unake maadhyam se hanse taaki unakee taareeph ho yah unhen achchha lagata hai 
lekin koee apanee khushee mein khush hokar hanse aur unhen batae ki use phalaan khushee milee hai aisa unhen achchha nahin lagata 
oopar se hansatee hain lekin man hee man unhen achchha nahin lagata 
aisa hee hua tha use dev kee shaadee kee khabar sunakar 
use maaloom bhee na tha aur baat pakkee ho gaee 
sab kaam poora karake hamen bata rahe hain 
achchha hota shaadee ke baad hee khabar kar dete 
aur taar usakee taraph badhaate hue bolee kal kuchh ho gaya tab pareshaanee hamen sahanee padegee 
usane burasa munh banaaya saath hee 
mohan kumaar tab kuchh bola nahin 
taar dekhane laga 
lekin usamen kuchh adhik nahin likha tha keval chand shabd the dev kee shaadee nau pharavaree kee tay huee hai 
dillee pahunche 
ramesh 
mohan kumaar ne padha aur taar rakh dee 
kuchh pal vah sochata raha phir uthakar usane saamane ke raik se sharaab kee botal nikaal lee aur nimmee se gilaas laane ko kaha 
tab kichan kee taraph jaate hue nimmee ne kaha bas aapako to yahee tareeka aata hai sochane ka 
pareshaanee ho tab bhee khushee ho tab bhee 
phir kuchh ruk kar bolee kuchh kahoge nahin 
kahane ko kya hai mere paas 
mohan khoya hua kuchh sochate hue bola 
usaka man dillee mein pahunch chuka tha 
dev ke man ko tatol raha tha 
kal kaheen kuchh ho gaya to naak apanee hee kategee 
nimmee ne spasht roop se kaha 
yahee karoonga pahale ramesh se baat ho jae 
mohan ko bhee nimmee kee baat uchit lagee thee 
tabhee teleephon kee ghantee bajee 
mohan ne vaheen baithe phon utha liya 
hailo 
sar 
dillee nambar holding sar 
oparetar kee aavaaz thee 
oke 
hailo 
oparetar ne laeen kleeyar kar dee 
doosaree taraph ramesh hee tha 
hailo 
bhaee saahab 
gud eevaning 
gud eevaning 
ramesh 
kaise ho bhaee 
main theek hoon aap sunaeee phir kuchh ruk kar aavaaz aaee 
meree taar mil gaee thee 
haan mil gaee thee 
dev khush hai kya 
bahut khush hai 
suno ramesh 
tumane dev ke vishay mein pooree jaanakaaree dee hai na ladakee vaalon ko 
ramesh ne palabhar ka maun rakha 
mohan ne dubaara kaha hailo 
meree baat sun rahe ho na 
haan bhaee saahab sab kuchh bataaya hai aur mainne doktar gupta se bhee baat kee thee 
usane bhee dev ka chekap karake yahee kaha hai ab koee pareshaanee nahin hai 
shaadee ke baare mein usee se poochh kar dev ne haan kee hai 
phir theek hai 
mujhe isee baat kee chinta thee 
ladakee kaisee hai mohan ne raahat kee saans lee 
achchhee hai 
saintral skool mein teechar hai 
aur phemilee 
padhe likhe log hain 
deharaadoon mein apana ghar hai 
pita ritaayard hain 
ladakee ghar mein doosare nambar par hai 
chalo achchhee baat hai 
dev ko meree or se badhaee dena 
mohan sab vistaar se sunakar khush ho gaya 
aap aa kab rahe ho udhar se ramesh ne poochha 
koshish karoonga chhuttee jaldee mile 
nahin to shaadee se ekdo din pahale jaroor pahunch jaoonga 
chalie achchhee baat hai 
bhaabhee kaisee hain ramesh ko nimmee ka dhyaan ho aaya 
kaheen bhool jaata to usakee shaamat aa jaatee 
achchhee hai 
lo baat kar lo 
phir mohan ne nimmee ko phon pakada diya 
nimmee ramesh se baat karane lagee 
baaten hotee raheen 
kabhee maalatee ne baat kee kabhee amit ne aur maan ne bhee nimmee se baat kee 
dev ghar mein nahin tha 
pandrah minat se oopar silasila chalata raha 
sarakaaree phon ka sahee istemaal ho raha tha 
aur yah to ab sabako apane adhikaar kshetr kee baat lagatee hai 
sabhee karate hain phir kaahe kee chinta 
phon par baat karake mohan kumaar ko tasallee ho gayee thee 
ab vah khushee se pee raha tha 
raat kaaphee ho rahee thee 
nimmee khaana lagaane ko utaavalee ho rahee thee 
usane mohan se doteen baar aagrah kiya uthane ko aur mohan ne uthateuthate ek paig aur banaaya aur badhakar nimmee ke honthon par laga diya aur bola usase 
chiryas phor da hailth oph dev 
aur nimmee ne bhee mohan kee khushee mein ek chhota sa ghoont bhar kar saath diya 
dev kee baaraat mein naachane vaale teen log the pramod amit va ramesh kumaar 
mohan va baaboojee baind ke saathsaath chal rahe the 
dev kee bahan neeta bhaabhee maalatee va nimmee maan aur komal sabhee dev ke saath kaar mein baithe the 
yahee the baaraatee 
aur koee bhee nahin 
haan dekhane vaale bhee yahee soch rahe the ki baaraat mein baind vaalon kee sankhya adhik hai 
lekin in teenon ne raunak laga rakhee thee 
hotal se ghar tak ka raasta lagabhag aadha kilomeetar ka tha aur ye sabhee saare raaste naachate chal rahe the 
mauhalle ke bachcheboodhe sabhee khusheekhushee is baaraat ko dekh rahe the 
aisa lagata tha ki jaise dekhane vaale sabhee baaraatee hon 
iseelie sadak bhee bhareebharee dikhaee pad rahee thee 
svaagat dvaar ke paas pahunch kar pramod va amit kaaphee der tak naachate rahe 
vadhoo paksh vaale sabhee unhen dekh rahe the 
sabhee ke cheharon se prasannata jhalak rahee thee 
amit naachate hue bhee apanee aankhon ko idharudhar dauda kar kuchh dekhane kee cheshta kar raha tha 
sabhee ke cheharon mein vah koee ek chehara khojana chaah raha tha 
ghar mein 
use kya maaloom tha ki koee usaka divaana ban gaya hai 
vah to apanee deedee kee shaadee mein itanee ramee huee thee ki amit ya koee aur use paas se aakar bhee ghoorane lagata to bhee jaan na paatee 
aur amit to chor nigaahon se abhee use dhoondh hee raha tha 
baind ruka to pandit jee ne mantrochchaar se baaraat ka svaagat kiya 
phir pannaalaal ne aage badhakar dev ke pita ke gale mein maala daal kar unaka svaagat kiya 
tatpachaat sabhee ka svaagat kiya gaya 
pandaal ghar ke bheetar hee lagaaya gaya tha 
ghar kaaphee khula tha aur lagabhag sau vyakti aasaanee se ek saath khade ho sakate the 
baaraat to thodee thee hee aur pannaalaal ne bhee isee baat ko dhyaan mein rakhate hue bahut kam vyaktiyon ko aamantrit kiya tha 
saath hee kaaphee log to vaapis ja chuke the apanee badhaee dekar 
jayamaala ke samay amit dev ke saath hee khada tha aur bajaay dev va veena kee jayamaala dekhane ke usane apanee nigaahen priya par tika rakhee theen 
priya hansatee thee to amit ka saara shareer pulakit ho uthata tha 
is samay usake hrday kee dhadakan badhee huee theen 
amit sakapaka gaya 
lekin kuchh bola nahin 
muskura bhar diya 
jab jayamaala ke baad dev ko veena ke saath bheetar le jaaya gaya tab pramod amit kee baajoo pakade pandaal ke ek kone mein aakar baith gaya 
saamane sangeet paartee ne sangeet kee dhun chhed rakhee thee 
ab bolo tumhaaree kya salaah hai pramod ne dheere se poochha amit se 
meree amit ne chaunkane ka abhinay kiya 
vah man hee man muskura raha tha 
khush tha apanee choree pakadee jaatee dekh kar 
use lag raha tha ki pramod usaka raasta aasaan kar sakata hai 
mainne to kuchh nahin kiya 
amit ne anjaan banane kee asaphal cheshta kee 
amit ko laga jaise pramod jo kah raha hai vah karake dikha dega 
ghabara gaya aur hathiyaar daalate hue bola are nahin baaba aisa nahin karana 
main to vaise hee dekh raha tha 
tab pramod ne kaha maan gae na mujhe ustaad 
haan maan gaya 
ab hukm deejie aur tab amit ne bhee apane man kee har chaah ko khol kar rakh diya pramod ke saamane 
hukm yahee hai ki ab is raaste se peechhe nahin hatana hai tumhen 
jaise munh maangee muraad mil gaee amit ko pramod ke in shabdon se 
aisa ab mumakin bhee to nahin 
is raaste par aage hee badha ja sakata hai 
peechhe hatane ka koee chaans nahin hain amit ne usee lahaje mein javaab diya 
bahut achchhee baat hai jitanee ho sakegee main bhee tumhaaree sahaayata karoonga 
pramod ne use aashvast kiya 
chalie guroojee ye donon ek doosare kee baanh mein baanh daale bheetar kee or badh gae 
us samay sangeet paartee ka ek gaayak sangeet kee madhur dhun par ek geet ga raha tha jisake bol the 
hamen tumase pyaar kitana ye ham nahin jaanate 
magar jee nahin sakate tumhaare bina 
amit ko ye bol apanee manodasha jaise lage 
vah unhen hee gunagunaane laga 
