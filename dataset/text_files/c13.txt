samay hanseekhushee beet raha tha 
veena ke man se dar baahar nikal chuka tha 
aashaavaadee vah thee aur ab isee aasha ke saath vah har subah naenae sapane sanjotee thee 
kahane ko jee hota usaka ki kah de unase spasht shabdon mein ki aisa karana usake bas mein nahin 
ve apane bete se baat karen 
lekin sanskaar usake aade aa jaate the 
apane se badon ke aage javaab na dena yahee usane seekha tha 
apane dil mein chhipee aas ko muskuraakar prakat karana na ki usake prati aakrosh jaahir karana 
doosare ke dosh ko prakat karana use nahin aata tha 
doosare ke gunon ko dekhane kee usakee aadat thee 
aur shaadee hue nau maheene beet gae the 
dev se sahavaas ke vakt tanaav bhare kshanon se ab vah door rahana chaahatee thee 
apanee shaareerik jaroorat se usane apana dhyaan hata rakha tha 
dev tha ki nity koshish karata tha aur aise mein vah usake ango ko sahala kar use shaant karane kee cheshta karata aur svayan bhee unheen bhaavon mein shaant ho jaata tha 
un donon kee in aantarik paristhitiyon kee kisee ko bhee khabar nahin thee 
kyonki sabhee unhen sadaiv khush dekhate the 
aur veena keval apanee khushiyon ko dekhakar hee santusht thee 
isase alag usane kabhee kuchh na socha tha 
raat ko der tak dev padhane mein vyast rahata tha aur aise mein veena ne bhee apanee aadat bana lee thee kuchh na kuchh padhane kee 
der raat jab neend se svayan palaken bojhil ho jaateen tabhee vah so jaatee thee 
dev kab usake pahaloo mein aakar use chhedane lagata use isaka bhee aabhaas kuchh der baad hee hota tha 
aisee hee dinacharya mein subahsavere uthakar vah apane ghar ke kaaryon mein vyast ho jaatee 
dev neend se tabhee jaagata tha jab vah chaay lekar kamare mein lautatee 
lekin aaj aisa nahin hua 
ekaek use laga use svapn mein dev karaahata dikh raha hai 
dev tadap raha hai dard ke kaaran 
lekin vah jise sapana maan rahee thee vah to vaastavikata thee 
jarasee aankh khulee usakee to dekha kamare kee battee jalee huee hai aur dev bechainee se kamare mein tahal raha hai 
aur apane dard ko dabaane kee cheshta mein usane apane nichale honth ko apane daanton ke neeche daba rakha tha 
lekin dard shaayad bahut tha use ki rahrahakar usake mukh se karaah nikal jaatee thee 
usee karaah ne veena kee neend mein vighn daala tha 
kya hua vah ghabaraeesee uthee aur dev ke paas chalee aaee 
mujhe dard ho raha hai peechhe 
veena ke haathon ka sparsh paakar vah ekaek bachche kee bhaanti phaphakane laga 
veena ghabara gaee 
aap baithie main amit ko jagaatee hoon 
vah doktar ko bula laega 
veena use apane haathon ka sahaara dekar bistar kee taraph laane ko huee 
nahin baithana nahin hai mujhe 
aise hee aaraam mil raha hai 
tab veena ka sahaara chhod kar usane haath ko peechhe kamar ke neeche tika liya aur bola kisee ko jagaane kee jaroorat nahin hai 
bas mujhe dard kee koee golee de do aur thodee tel maalish kar do 
aaraam aa jaega 
dev kee stadee tebal kee daraaj mein se veena ne use ek dard kee golee nikaal kar dee aur baatharoom se jaakar tel kee sheeshee nikaal laee 
tab tak dev ulta hokar palang par let chuka tha 
veena ne apane komal haathon se usakee maalish shuroo kar dee 
maalis se dev ko aaraam aa raha tha 
usaka karaahana dheeredheere ruk gaya lekin veena ne apane haathon se usakee kamar ke nichale bhaag ko malana jaaree rakha 
aisa karatekarate kab usakee palaken jhapakeen use nahin pata 
usee mudra mein dev kee kamar ko siraahana banaakar vah bhee so gaee 
subah usakee aankh dev ke hilane se hee khuleen 
ab dard kaisa hai uthate hee veena ne dev se poochha 
ab to aaraam hai 
dev ne bhee bistar se uthate hue kaha 
lekin aisa pahale kabhee nahin hua tha 
aaj chalie apane doktar ke paas 
usakee raay lena theek rahega 
veena ka sujhaav dev ko pasand aa gaya 
bola haan main bhee yahee soch raha hoon 
abhee taiyaar hokar chalate hain 
vah apane klinik mein nau baje aa jaata hai 
pahale pahunch gae to prateeksha nahin karanee padegee 
theek hai 
kya amit ko bhee saath le jaana hai veena ne poochha 
haan use le jaana hee theek rahega 
dev ne kaha 
lekin usase poochh loon usake kaam ko nukasaan na ho 
veena jaanatee thee amit ko kitana bhee kaam kyon na ho vah dev ke saath kaheen jaane ko inkaar nahin karata 
dev ke saath usaka bhaavanaatmak lagaav itana adhik tha ki kabheekabhee veena ko lagata tha dev bhee yadi kisee par vishvaas kar sakata hai to vah amit hee hai 
veena se bhee adhik 
chaaho to poochh lo 
lekin yahee kahana ki ruteen chaikap ke lie jaana hai 
nahin to vah vyarth mein chinta karega 
dev yah kahakar nahaane ke lie chala gaya 
veena tab amit ko milane kamare se baahar nikal gaee 
doktar gupta ke klinik mein vah das baje hee pahunch gae 
us samay abhee koee rogee nahin pahuncha tha 
baahar unakee sekretaree hee baithee thee 
dev ko vah ekadam se pahachaan gaee 
muskura kar usane abhivaadan kiya aur bolee bahut dinon baad aana hua aapaka kaise hain aap 
main theek hoon 
dev ne muskuraane kee cheshta kee 
dard ab nahin tha 
bola doktar saahab se milana jarooree tha isalie pahale se samay nahin le saka 
main abhee poochh kar bataatee hoon 
aap baithiye unhen baithane ko kah usane apane saath rakhee alamaaree se dev kee phaeel nikaalee aur bheetar chalee gaee 
do minat baad hee vah aakar bolee aap bheetar ja sakate hain 
dev ne tab amit ko baahar hee baithane ka sanket kiya aur veena ke saath bheetar chala gaya 
doktar gupta dev kee hee prateeksha kar rahe the 
shaadee ho gaee 
bahutbahut mubaarak ho 
aap aae hee nahin 
haan aapaka shubhakaamana sandesh mujhe mil gaya tha 
tab veena ka parichay karavaate hue dev ne kaha ye hai veena meree patnee 
tab doktar gupta ne veena ka abhivaadan kiya aap kaisee hain veena jee dev ke saath kaisa lag raha hai aapako 
bahut achchha lagata hai sab 
veena muskura kar itana hee kah paee 
tab vah dev ko dekhate hue bole bolie kaise aana hua sab theek chal raha hai doktar saahab koee pareshaanee nahin 
haan kal raat mujhe kamar se neeche bahut dard hua 
itana kabhee nahin hua 
raat bhar tadapata raha 
dard kee golee khaee aur phir veena ne maalish kee 
tab kuchh aaraam mila dev ne vistaar se bataaya 
ab bhee hai kya dard thodee gambheer mudra mein doktar gupta ne poochha 
nahin abhee to nahin hai dev ne kaha 
vah dard sah liya to is dard kee itanee chinta kyon doktar ka pesha hai apane mareez ko tasallee dena 
yahee prayatn kiya unhonne 
ek varsh ho chala hai jab main aapako mila tha 
chalo yah to achchhee baat hai 
isee bahaane aap aa gae 
yah dard to laga rahata hai 
kuchh jyaada kaam kar liya 
kabhee kaheen na kaheen kuchh badaparahezee kar lee 
bas sistam mein gadabad ho jaata hai 
aur phir aap ko to ghabaraana nahin chaahie 
itana bold kadam jo aapane uthaaya dev se shaadee karane ka usake baad to yah chhotamota dard to laga hee rahata hai 
veena kya dev bhee chup ho gaya 
doktar gupta ka aakhiree shabd sunakar 
vah kya kahatee is bold kadam kee khabar to use baad mein lagee 
kuchh aur na bol paee bas muskura kar rah gaee 
doktar gupta ne tab dev se kaha chalie bheetar aapaka muaayana karate hain 
veena vaheen baithee rah gaee aur dev doktar gupta ke saath bheetar chaikap ke lie chala gaya 
lagabhag paanch minat lage unhen 
lautakar aae to doktar gupta ne kaha dard kee dava likh deta hoon 
jab bhee thodee see bhee takaleeph mahasoos ho kha lena 
aur to sab theek hai 
yah kahakar unhonne dev kee phaeel par apane nots likhane shuroo kiye 
dev ko aashchary hua sunakar nahin doktar aisa to nahin kaha tha aapane 
aap dekhie phaeel aapake paas hai 
yah phaeel to opareshan ke baad kee hai 
pahale kee sirph chand baaten hain isamen 
jaroor tumhaaree dischaarz slip par likha hoga hamane 
nahin daaktar mere paas saara rikord hai 
aisa to kabhee nahin kaha tha aapane 
opareshan ke baad to main dedh saal tak har maheene aapake paas aata raha tha 
dev kuchh chintit ho raha tha 
doktar gupta shaayad is bahas ko nahin chhedana chaahate the bole 
khair 
koee ghabaraane kee baat nahin hai 
tab nahin hua to ab karava lenge 
lekin abhee nahin 
abhee aap dard ho to dava khaate rahana 
yadi yah dard badhata hee raha to behatar hoga ek baar aims mein apana chaikap jaroor karava lena 
yadi ve log jaroorat samajhenge to rediyotheraipee kar denge 
doktar gupta jaise chaah rahe the ekaek ki ab dev unake paas na aae 
dev ne tab poochha koee chinta kee baat hai kya doktar saahab 
veena ne bhee isee aashay se doktar kee or dekha 
vah un donon ko tasallee dene kee cheshta karate hue bole lekin phir bhee ek baat to dhyaan mein rakhanee hee chaahie ki dev ka yah doosara jeevan hai 
hamen kisee bhee tarah ka jokhim nahin uthaana chaahie 
phir redieshan kee baat kyon kee aapane poochha veena ne 
vah isalie ki abhee koee pareshaanee nahin huee to dubaara bhee na ho 
tab doktar gupta ne dev se haath milaane ko apana haath aage badha diya theek hai kapoor saahab vish yoo best oph lak 
aur veena kee or apane donon haath jod die 
ve donon baahar aa gae 
amit unhen dekhakar uth khada hua 
sekretaree ko phees ada kee 
usane poochha agalee epvaeentament hai kya 
nahin abhee nahin dev ne itana bhar kaha 
raaste mein koee kuchh nahin bola 
donon ke man bojhil the 
aur amit unhen chup dekhakar pareshaan ho raha tha 
ghar laute to paaya daak se maan ka patr aaya hua tha 
maan kee jaroorat mahasoos kar rahee thee veena 
maan nahin thee usake likhe shabdon ko dekhakar hee man halka mahasoos karane lagee 
maan ne likha tha 
meree pyaaree veena 
main haradam eeshvar se tumhaaree va dev jee kee mangalakaamana karatee rahatee hoon 
eeshvar tumhaara suhaag banae rakhe 
mere jeevan mein sada se ek hee aasha rahee hai ki mere bachche sada khush rahen 
tumhaare vivaahit jeevan mein tumhen khush dekhakar mujhe sadaiv is baat ka santosh rahata hai ki mainne kuchh achchhe karm hee kie the ki aaj mere bachche apaneapane parivaar ke saath khush hain 
idhar rajanee kee shaadee kee chinta bhee mujhe hone lagee hai 
pahale to usakee sasuraal vaale shaadee kee jaldee kar rahe the ab hain ki tumhaare daidee ne pichhale teen maah mein teen patr likh die hain koee javaab nahin aaya 
ladake ke pita nahin hain to bade bhaeeyon ko jaise usakee shaadee kee chinta nahin hai 
kal hee ladake ka likha patr mila hai 
usee ke kahane par main aur tumhaare daidee naagapur usakee maan se milane jaana chaah rahe hain 
agale haphte jaane ka prograam banaaya hai 
deharaadoon se ham dillee pahunch jaenge 
yadi ho sake to hamaare lie naagapur tak hee relave kee tikat karava dena 
vaapisee bhee do din baad kee hee hogee 
tikat buk karava kar hamen soochit kar dena 
pados kee thaapa aantee ke ghar phon kar dena 
vaapisee mein ham ekdo din tumhaare paas bhee ruk jaenge 
ghar mein hamaaree or se sabhee ko yathaayogy kahana 
dev jee ko hamaara aasheervaad dena 
apanee shubhakaamanaon ke saath 
tumhaaree mammee 
nirmala 
maan ka patr padhakar veena ka bojhilman thoda sanyat ho gaya 
vah maan se mil sakegee 
man ko badee saantvana milee 
amit ko bulaakar usane apane maatapita ke aanejaane ka prograam bata diya 
sab sunakar amit kee aankhen bhee chamak utheen 
jhat se vah steshan kee or chala gaya 
tikaten buk karavaane 
shaam ko ghar laut kar amit ne veena bhaabhee ko naagapur aanejaane kee tikaten thama deen 
veena khush ho gaee 
amit se bolee tumhen mere kaaran kitana kasht uthaana padata hai 
apanee prashansa sunakar amit bola aap aise kyon kah rahee hain mujhase 
main koee paraaya hoon aapaka 
are nahin aisee baat nahin hai 
tum to mere apane ho 
mujhe tumamen prem kee hee chhavi dikhatee hai 
pahale prem mere har kaam mein sahayog deta tha 
ab tum mujhe mil gae ho yahee to samajhatee hoon 
veena bhaavuk ho chalee thee 
mujhe sada aap prem jaisa hee paengee 
dev ka chhota bhaee aapaka bhaee ban kar rahoon mujhe isase badee khushee kya milegee 
veena ne tab sneh se amit ke sir par haath rakh diya aur amit bhee bhaavuk ho utha 
veena ko laga koee hai yahaan bhee jisase vah apanee aantarik bhaavanaen baant sakatee hai 
mammeedaidee aaenge tum unhen lekar aa jaana 
steshan par bhee tumheen unhen chhod kar aana 
vaapasee mein ve hamaare paas dodin rahenge 
tumhen hee unaka dhyaan rakhana hoga 
tab veena ne kaha usase 
aapako kuchh kahane kee jaroorat nahin hai 
yah mera kartavy hai 
main sab dhyaan rakhoonga amit ne use aashvast kiya 
veena ko ab apane maatapita se milane kee prateeksha thee 
