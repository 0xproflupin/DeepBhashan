naee subah ka aarambh 
ghar se vida hokar veena arun ke sang madhuban hotal mein aa gaee 
aage ka kaaryakram vaheen se tay hona tha 
madhuban hotal mein prem ne pahale se hee do kamare buk karava rakhe the 
ek mein veena va arun ruk gae aur doosare mein arun ka mitr suneel va maan kalaavatee thahar gae 
yah saadageepoorn parinay bandhan veena ke pichhale dinon se bilkul vipareet tha 
koee bahoo ke svaagat ke lie nahin tha 
na hee grhpravesh kee rasm thee na koee mangalageet na aaratee utaaree kisee ne 
saas saath hee thee par usakee upasthiti na ke baraabar thee 
jo arun ko samajh aa raha tha vahee vah karava raha tha apane mitr se kahakar 
haan usaka photo seshan bahut lamba chala 
veena ke sang usane lagabhag do reel tasveeren khinchavaeen 
shaadee ke in palon ko vah sanjokar rakhana chaahata tha 
reetirivaaz kee use jaanakaaree na thee aur na hee kalaavatee koee reetirivaaz nibhaana chaah rahee thee 
veena apane mein hee khoee huee thee aur apanee upasthiti muskura bhar kar pooree kar rahee thee 
raat ka khaana khaane ke samay prem va suneeta bhee aa gae the 
sabane eksaath khaana khaaya aur vaheen tay hua ki ve log kal subah dillee vaapis laut jaenge 
khaana samaapt kar prem va suneeta ne unase vida lee aur arun unhen neeche chhodane aaya 
prem ko kuchh atapatasa laga ekaek arun ka poochhana aur aise mein vah bas itana hee kah paaya isakee aap chinta na keejie 
main sab svayan kar loonga 
aisee baat nahin hai prem mainne bas apanee jaanakaaree ke lie poochha hai 
pahale to usane poochha phir svayan hee apane prashn ka khulaasa kiya 
lekin prem shishtaachaar mein phir se bola yah sab aap mujh par chhodie main subah nau baje aapako yaheen miloonga 
isase aage baat yaheen samaapt karate hue prem ne kaha ab aap aaraam keejie 
subah se thake hue hain 
aur arun se haath mila kar usane vida lee 
suneeta is beech kuchh nahin bolee 
bas arun ko nihaaratee rahee 
shaadee do aatmaon ka milan hai 
sanyog jab banata hai to saatsamandar paar se bhee rishta jud jaata hai 
ek saptaah pahale koee arun ko jaanata bhee na tha aur ek saptaah baad vah ghar ka sadasy ban gaya hai 
yah rishta banaane kanaada se chalakar arun ka aana jaise nishchit tha 
suneeta kuchh aisee hee baaten sochatee hai 
ghar mein sabhee use majaak mein daadee maan bhee kahate hain 
kamare mein laut kar arun ne dekha veena parda hata kar baahar jagamagaatee masooree kee sundarata ko dekh rahee thee 
deharaadoon se masooree aur masooree se deharaadoon kee chhata raat ko dekhane se aisa lagata ki ek aakaashaganga oopar hai aur doosaree yahaan dharatee par 
lekin arun ko is samay na oopar kee aakaashaganga dikh rahee thee aur na door masooree kee jagamagaatee roshanee se aanand aa raha tha 
vah to veena ko apane nikat dekhakar aseem aanand kee anubhooti pa raha tha 
vah chup baithee veena ko ek tak nihaarane laga 
dekhane vaala ekatak dekhata rah jaata 
veena ne ek najar arun kee or dekha 
use svayan ko dekhate paakar vah laja gaee aur apanee aankhen neechee kar leen 
usane halke se muskuraane kee cheshta kee 
arun ne ise aamantran samajh kar usaka chehara uthaaya 
usakee aankhon mein jhaankate hue usane kaha main jab kanaada se aaya tha to sapane mein bhee ummeed na thee ki tum jaisee sundar ladakee mujhe apanee patnee ke roop mein milegee 
aaj mujhe apanee kismat par naaz hai 
tumhen apane saath paakar bhool gaya hoon ki main pandrah varshon se bilkul akela hoon 
arun ne apanee hatheliyon mein le liya tha veena ke chehare ko 
veena bhee ekatak dekh rahee thee ab usako 
lekin vah bolee nahin kuchh bhee 
arun ne use dekhate hue phir kahana shuroo kar diya tumhen mere saath kuchh din ajeebsa lagega 
lekin meree koshish rahegee ki tumhen main khush rakh sakoon 
aur khush rakh sakoonga tabhee jab tum apane beete dinon ko bhool jaogee aur mere saath aane vaale har pal ka sukh bhog sakogee 
usakee baat sunakar veena kee palaken bheeg aaee theen 
vah kuchh bolane ko huee 
usake honth lekin phadaphada kar rah gae 
arun ko laga ki use aisee baat nahin karanee chaahie thee 
mujhe aisee baat nahin karanee chaahie thee 
aur veena vishvaas rakho aage se aisa kuchh na kahoonga 
yah kahakar arun ne usake gaalon ko thapathapaaya aur haath hataate hue bola chalo utho ab chenj kar lo 
veena uthane ko huee 
tab arun ne phir kaha main pichhale pandrah varshon se akela hoon kanaada mein 
mere akelepan ka saathee nahin mila mujhe 
tum milee ho itane varshon baad to ab lagata hai jeevan mein akelepan kee ghadiyaan ab nahin aaengee 
aur meree koshish bhee rahegee ki tum bhee koee kamee mahasoos nahin kar sako 
veena muskura kar baatharoom mein chalee gaee aur arun baith gaya usee kursee par jahaan veena baithee baahar dekh rahee thee 
ekaek jeevan badalasa mahasoos hua use 
ekaakeepan mein kabhee socha bhee na tha usane bas dinraat kaam mein dooba rahata tha 
paisa kamaane aur paisa jodane kee dhun mein mast rahata tha 
ghar basaane kee baat tabhee usake man mein uthatee thee jab vah dochaar maheene mein ek baar maan se phon par baat karata tha 
vahee kahatee thee umr beetatee ja rahee hai ab ghar basaane kee soch lo 
yahaan aakar ladakee dhoondh lo ya phir vaheen kisee goreemem se shaadee kar lo 
arun haan sochoonga kahakar baat samaapt kar deta 
baarbaar sochata tha bhaarat jaoonga vaheen se apanee dulhan laoonga 
yahaan goreememon ke chakkar mein nahin padoonga 
dostee tak sab theek hai 
ghar basaane ke lie sanskaaron vaalee ladakee chaahie 
sanskaar kya apanee soch jaisee ladakee chaahie 
manushy kee jaisee soch hotee hai vaise hee usake sanskaar ban jaate hain 
kanaada mein rahate hue bhee usake sanskaar poornatah bhaarateey hee the 
poorn roop se shaakaahaaree 
mandira se door rahane vaala 
sabhee use pandit jee kahate the 
aise mein use vahaan kanaada mein goreemem se pataree baithatee nahin dikhatee thee 
bhaarateey mool ke logon mein bhee use apanee soch ke anuroop koee janchatee nahin thee 
haan ekdo pasand aaeen use lekin unhen vah pasand nahin aaya 
kasaratee shareer lambachauda deeldaul aur us par rang bhee usaka gahara saanvala tha 
aavaaz bhee kadakadaar 
kaam ke lie to sambandh sabhee rakhate the 
maujmastee ke lie sabhee mil jaate the 
lekin ghar basaane kee baat par koee nahin mil paaya 
sanyog se milee thee veena 
tabhee itane varsh prateeksha karanee padee 
ekaek use laga jaise usakee janmabhoomi use bula rahee hai 
pandrah saal ka pravaas jaise poora hua usaka 
ek maheene ka prograam bana liya 
aane se pahale apane kaaailej ke mitr se baat kar lee 
ek vahee tha suneel jisase usaka patrvyavahaar ho jaata tha 
usee ne arun ke aane se pahale akhabaar mein vigyaapan de diya tha 
achchhee ladakee ka 
umr aade aa rahee thee 
usee ko golmol kar gae 
achchhee ladakee chaahie chaahe vidhava ho chaahe talaakashuda bas baahar chalakar rahane ko raajee ho 
aur arun to ab bhaarateey mool ka kanaada ka naagarik tha 
ek samasya aur bhee thee 
desh lautakar maan ke paas rahane kee samasya 
vah to ek kamara kiraaye par lekar akelee rahatee thee 
pati se kaanoon kee ladaee lad rahee thee pichhale bees varshon se 
apane svaabhimaan ko banae rakhane ke lie bhaeeyon se bhee madad nahin maangatee thee 
donon khaanadaan dillee ke naameegiraamee raeeson ke the 
lekin maan thee ki gumanaamee kee jindagee jeetee thee 
aise mein arun ne hee maan ko samajhaaya ki usakee shaadee kee khaatir vah kuchh din tak usake maama ke ghar par hee rah le 
maan kaise rahatee hai kaise peechhe ke din bitae isakee soch usake mastishk mein nahin aatee thee 
bas kartavy maatr itana samajhaaya tha ki saalchhah maheene mein hajaardohajaar dolar vah maan ko jaroor bhej deta tha 
ab shaadee karane kee ichchha balavatee ho rahee thee to yah sab baaten usake lie maayane rakhatee theen 
maan ko to pichhale pandrah saalon mein shaayad pandrahbees hajaar dolar bheje the usane 
parantu maamamaamee ke lie jaroor beshakeematee upahaar laana nahin bhoola 
hamaaree sabase badee kamajoree hai 
kitane bhee raees kyon na hon ham jab koee bahumooly upahaar laata hai to man baagbaag ho uthata hai 
arun jab pahuncha to chitthiyon ka dher laga tha 
veena kee chitthee use janchee aur usane turant usaka javaab bhej diya 
milane kee ichchha jataee aur aise mein chat manganee pat shaadee ho gaee 
arun parinay bandhan mein bandh gaya 
veena kee beetee jindagee kee daastaan sunakar use laga yahee vah ladakee hai jo usakee soch ka sambal ban sakatee hai 
yahee vah ladakee hai jo usake desh mein usake parivesh mein dhal jaegee 
parinaysootr mein bandhane ka samay aa gaya tha usakee jindagee mein aur aise mein chand dinon mein usakee jindagee ke ek nae adhyaay kee shurooaat ho gaee 
man baagbaag ho utha veena ko apane jeevan mein paakar 
arun kee tandra bhang huee 
veena kapade badal kar aa gaee thee 
use dekhakar arun kursee se utha aur usakee or badh gaya 
veena ko paakar vah bhaavvibhor ho utha 
jeevan mein usake naee bahaaren aa gaeen 
aisa ehasaas use pahale kabhee nahin hua tha veena ko apanee baahon mein lekar vah mastmadahosh ho gaya 
raat ke do baj rahe the jab veena kee aankh khuleen 
usake pahaloo mein arun soya hua tha 
ek najar arun par daalee usane 
phir khud ko dekhane kee cheshta kee usane sharma gaee apane ko dekhakar 
kamare mein halkee see roshanee thee 
arun kee baajoo dheere se hataakar vah karavat badal kar let gaee 
ab usakee aankhon ke saamane khidakee thee aur khidakee ke baahar use taaron bhara aakaash dikh raha tha 
veena kee najar aur nahin jhatakee unheen taaron mein se ek taare par thithak kar rah gaee 
bahut chamak raha tha 
vah taara 
use vah taara apanee aankhon ke nikat aata dikhaee diya 
bahut dinon baad use laga yah raat achchhee hai yah taare usake saathee hain 
aur sabase alag use yah sochakar bhee achchha laga ki in taaron ko dekhakar ab vah muskara sakatee hai 
vah muskaraee bhee aur phir se ek najar arun par daalee 
vah ekatak use dekhane lagee 
arun so raha tha 
saanson kee aavaaz aa rahee thee 
shareer se bhaaree tha arun 
saanvala tha 
binaachashme ke is samay chehara veena ko anjaan sa laga 
aakarshanaheen 
ekaek na keval veena kee muskuraahat lupt ho gaee balki vah udaas ho gaee 
bhool gaee ki abhee kuchh der pahale isee vyakti ne use shaareeriksukh diya hai 
arun use ajanabee sa lagane laga 
veena ne arun se apanee drshti hata lee 
phir baahar kee or dekhane lagee aur use vahee taara phir dikh gaya 
vah use aur adhik timatimaata laga 
jaise us taare ne aakaash ke dochaar taaron ka tej churaakar apane aapako aur adhik aakarshak bana liya ho 
vah taara dheeredheere use aakaar mein badalata dikhaee diya 
veena ekaek uthakar baith gaee 
kuchh daree bhee 
kuchh saham see gaee 
vah dev tha 
haan dev 
saamane khidakee mein 
dekh raha tha veena kee or 
veena aavaaz goonjee dev kee 
veena kaanpane lagee 
usakee aankhen svayan bahane lageen 
bahutbahut mubaarak 
dev muskura raha tha usake saamane 
kitana sundar kitana aalaukik roop lag raha tha usaka 
is samay usane vahee kapade pahan rakhe the 
sabase sundar lagate the jo use saphed ujjaval saphaaree soot 
jise har achchhe avasar par pahanane kee veena hee jidd karatee thee 
dev ke munh se mubaarak sunakar veena muskuraee nahin 
aur adhik aansoo bahane lage usakee aankhon se 
honth budabudaaye bhee 
dev ka hee naam 
mere naam se judaakar liya apana naam veena 
ab koee nahin kahega dev kee veena 
ab koee nahin kahega veena ka dev 
pichhale janm mein ham mile the 
is janm mein mile hain aur thode se intajaar ke baad main tumase aakar mil jaoongee taaki agale janm mein phir se mil saken 
ab aisa kuchh nahin hoga 
ab aisa kuchh nahin hoga 
veena ko laga dev maayoos ho utha hai 
yah maayoosee tumhen achchhee nahin lagatee 
tum muskurao 
yah jag dikhaava hai dev yah duniya kee reeti hai 
mainne duniya se apana peechha chhudavaaya hai mainne tumase apana pind nahin chhudavaaya 
aur veena halke se sisakane lagee thee 
lekin arun ne usakee sisakiyaan nahin sunee 
vah to nidra mein leen tha 
usakee varshon kee pyaas mitee thee aur vah usee se madahosh ho gaya tha 
veena kahaan thee is samay isase bekhabar 
kuchh der baad veena ne phir aankhen utha kar dekha dev vaheen khada tha 
khidakee ke baahar 
veena ko hee dekh raha tha 
ekaek veena uthee 
khidakee kee taraph gaee 
khidakee ke baahar jhaank kar dekha 
vahaan to kuchh bhee nahin tha 
usane khidakee band kar dee 
vaheen rakhee kursee par baithakar vah arun ko dekhane lagee 
use yaad aaya ho jaise ki dev to ab kaheen nahin 
aaj usakee is saamane so rahe vyakti se shaadee huee hai 
vah ab usakee patnee hai 
dev se ab usaka koee naata nahin 
dev ab usake lie pichhale janm kee kahaanee ban gaya hai 
is nae janm se usaka koee sambandh nahin 
lekin kya yah sach hai ki vah is nae janm mein dev ko apane man se nikaal paegee 
use apane se kie is prashn ka koee uttar sunaee nahin diya 
kitanee chuppee se kitanee saadagee se aaj usakee shaadee ho gaee arun se 
use jaise vishvaas nahin aaya 
shaadee to kitanee dhoom se hotee hai 
kitanee khushiyaan manaee jaatee hain 
har din mangal geet gae jaate hain 
veena ke lie sabhee kuchh svapn raha hai 
abhee tak 
usane bhee kabhee kitanee khushiyaan manaee theen 
usake lie bhee mangal geet gaaye gae the 
ghar bhar mein haphte bhar tak dholak kee thaap goonjee thee 
shaadee ke din se mehamaanon ka aanajaana laga hua tha 
shaadee ke din hee nahin balki us din se jab pahalee baar usane dev ko dekha tha 
haan dev kitana sundar tha 
veena ko saamane dev dikha ab arun kee jagah aur usakee aankhen vaheen kursee par baithe mund gaeen 
kho gaee vah beete dinon mein 
dev ke sahavaas mein 
dev kee yaadon mein 
dev ke saath beete palpal mein 
jisamen dher see khushiyaan bhee theen dher se gam bhee 
hansee bhee thee aansoo bhee the 
lekin in sabase oopar use apane jeevan kee kitanee keemat chukaanee padee usaka koee hisaab bhee veena ke paas na tha 
