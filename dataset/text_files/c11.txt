veena ke achchhe svabhaav se saassasur va devar bhee bahut prabhaavit the 
dev ke pita shreeraam ka svabhaav vaise bhee ghar mein sabase achchha tha 
sabaka bhala chaahane vaala shreeraam subah se shaam tak ghar mein hote hue bhee anupasthitsa rahata tha 
na beton ke kaam mein dakhalandaajee karana aur na hee ghar mein kisee kaam mein 
bas subah shaam pooja ke atirikt din bhar apane aaspados peechhe dukaanadaaron ka haalchaal aur apane rishtedaaron ke duhkh sukh kee niyamit roop se khabar lete rahana shreeraam kee dinacharya thee 
krshna thodee svabhaav kee chidachidee thee 
lekin veena ke achchhe svabhaav ke kaaran aur ghar mein dev va amit ke dabadabe ke kaaran vah veena se madhur sambandh banae hue thee 
lekin usake mane mein is baat kee jara bhee koee shanka nahin thee ki usaka putr veena ke maamale mein kaheen kam hai 
vah apanee baaton se yahee mahasoos karavaatee thee veena ko ki dev shuroo se shaadee kee tadakbhadak ke khilaaph tha aur rishton ke lie bhee koee kamee nahin thee 
bas vah shaadee tabhee karana chaahata tha jab tak ki apane pairon par khada na ho jae 
risarch ke baad do saal tak koee naukaree nahin lagee thee usakee 
skolaraship ke sahaare vah apanee shaadee ka khyaal nahin la sakata tha 
doosare usake bhaagy mein takaleeph likhee thee 
beemaaree se peechha chhoota tabhee vah shaadee ke lie maana 
krshna kee jindagee apane ghar kee chaaradeevaaree mein hee katee thee 
use nahin maaloom tha ki duniya kahaan se kahaan pahunch gaee hai 
usake bachche usakee aankhon ke saamane bhalechange khade hain to vah samajhatee thee saaree duniya bhalee hai 
usake bachchon ko koee duhkh hai to usako lagata tha saaree duniya mein duhkhon ka pahaad toot pada hai 
veena apanee saas ke gyaan kee seema ko samajhatee thee tabhee use usakee kisee baat ka duhkh nahin hota tha 
aakhir vah apane bete kee shubhachintak thee aur veena ko dev ka har shubhachintak apana lagane laga tha 
kyonki dev usaka suhaag tha 
apane suhaag kee mangalakaamana hee usaka pratham kartavy bana hua tha 
shaadee se pahale usane skool se do maheene kee chhuttee le lee thee 
saaree yojana usane soch samajh kar banaee thee 
do maheene beetate hee garmee kee do maheene kee chhuttiyaan ho jaatee theen 
kul milaakar chaar maheene use dev ke saath mil rahe the 
ekdoosare ko samajhane ke lie itana samay kaaphee hota hai 
use vishvaas bhee tha ki is beech vah kendriy vidyaalay sangathan se apanee dillee mein badalee karava legee 
aisa hee kiya dev ne 
usakee badalee ke lie bhee dauddhoop shuroo kar dee thee 
udhar veena kee saas ko ek hee baat aajakal karane ko rahatee thee 
jab bhee veena unake paas baithatee yahee sunane ko milata use hamaare samay mein to pahala bachcha shaadee ke ek saal ke bheetar ho jaata tha 
dekho meree maanon tum bhee yahee karana 
koee golee khaane ke chakkar mein na pad jaana 
jaldee se mujhe daadee bana do 
tum apane skool aaraam se jaatee rahana bachche ko main sambhaal loongee 
yah sunakar veena muskura bhar detee 
kaise bataatee apanee saas ko ki abhee to kisee apraakrtik saadhan kee use jaroorat hee nahin padee hai 
abhee to shareer ka sampark keval sahalaane bhar ka hai aur vah bhee usee mein hee apana man lagae hai 
vakt aaega sab theek ho jaega 
jaroorat hai abhee dev ko tanaav mukt rahane kee 
dev tanaav mein rahata tha aksar shaam beet jaane ke baad 
ekaek use lagane lagata tha ki jaise raat aate hee use veena ke saamane pareeksha denee hogee 
aur vah us pareeksha mein svayan ko samay aane se pahale hee asaphal paata 
haan kitaaben padhanee shuroo kee theen usane 
dher see kitaaben padhakar un par amal karane kee koshish bhee kee thee 
veena ne sadaiv usaka saath bhee diya 
lekin dev apana sanyam samay se pahale hee kho deta tha 
in kitaabon ke sahaare hee vah jaan paaya aur sada koshish bhee karata tha ki veena ko vah apane sparsh se kuchh raahat de sake 
aur veena vah isee sparsh kee divaanee banee dev ke lie ghanto praarthana karatee thee 
usane apana dhyaan shaareerik sampark se hatha rakha tha 
jo mil jaata tha usee mein hee santusht rahane vaalee thee vah 
aur aise vyakti ko sukh kee paribhaasha bahut saral lagatee hai 
yahee suna tha usane apane ghar mein pita ke mukh se ki sukh saadhana hai sukh aaraadhana hai sukh mol liya nahin jaata sukh vahee roop jo ham pahachaanen 
jo ho raha hai us mein sukh khojo 
aise hee vakt beetata ja raha tha 
amit ke jeevan mein bahaar aa gaee thee 
dev kee shaadee ke baad use apanee jindagee mein naee khushiyaan dikhane lagee theen 
veena bhaabhee ka divaana tha vah 
nimmee aur maalatee bhaabhee ka saath to use bahut kam mila tha 
donon hee apaneeapanee grhasthee mein itanee vyast theen ki saal mein jabjab bhaee chhuttee par aate tabhee chand dinon ka saath use apanee bhaabhiyon ka mil paata tha 
aise mein usase jo ban padata vah unakee teemaaradaaree mein laga rahata 
ghar ka chhota sabase isee mein khush rahata tha ki ve sab jab bhee aateen amit ye lao amit vo lao 
amit mere saath baazaar chalo kahakar use itana mahatv detee hain 
jaise usake bina har kisee kee dinacharya adhooree rahatee hai 
aise mein veena ko bhaabhee ke roop mein apane aasapaas dekhakar vah bahut prasann tha 
vaise bhee veena use apanee doosaree bhaabhiyon se bilkul alag lagee 
ek to vah dev kee patnee thee 
dev jo usake man ke bahut nikat tha 
dev jo aaj use khush dikhata tha 
dev ko usane kasht sahate dekha tha 
bahut kareeb raha vah usake un kshanon mein 
dev kee ekek karaahat use yaad hai 
aise mein apane bhaee dev ke chehare par veena ke aa jaane se jo khushee use dekhane ko milee usee ne use veena ka divaana bana diya 
veena achchhee hai 
bahut achchhee hai 
isase adhik vah bhee veena ke dil ko nahin jaan paaya 
nahin jaan paaya ki usaka dil to dev kee mangalakaamana mein laga rahata hai 
usake man kee thaah lena kathin tha 
hamen jis baat kee khabar hotee hai usee kee sochate hain 
apane man kee gaharaeeyon mein sadaiv vahee baat ghar karatee hai jo svayan se sambandhit ho 
apana man theek hai to lagata hai doosare ka man bhee theek hoga 
amit ko veena ke chehare par sukh bhaav hee dikhate the aur aise mein vah usake bhaavon mein apane prati sneh bhaav hee paata tha 
veena ko usase baat karana achchha lagata hai 
vah veena se haradam baat karane ko tatpar rahata tha 
bhaee ko poochh lena naeetsho pikchar jaana ho to tikat leta aaoonga 
aise mein veena muskura kar yahee kahatee main to pikchar jaane ko haradam taiyaar rahatee hoon 
apane bhaee se svayan poochh lo 
jaana chaahenge to mujhe kya aitaraaz hoga 
veena ko deharaadoon se maan ka patr aata 
shaam ko laut kar use yah khabar bhee apanee maan se mil jaatee thee 
kaheen shabd apana roop badal kar usaka naam bhee likha dikha den 
priya ke likhe ekdo patr usane bahaane se padhe bhee the 
yahee kah kar ki bhaabhee mujhe dikhaeee priya ka patr 
dekhoon usakee likhaee ko main 
usake bhavishy ke baare mein bata doonga 
aur veena hansate hue use patr dikha detee thee 
man hee man samajhane lagee thee ki amit kaheen na kaheen kisee roop mein priya ko pasand karata hai 
vah usake likhe shabdon mein apana roop khojata hai 
lekin priya ke patron kee ibaarat mein use aisa kuchh na dikhaee deta 
kaheen bhee apana naam na likha milata 
kuchh aksharon ko mitaakar kuchh akshar jod kar bhee apana naam nahin bana dikhata tha 
veena ko bhee amit ke manobhaavon kee khabar laganee shuroo ho gaee thee 
priya ke prati usakee utsukata dekhakar vah samajh rahee thee amit ke man mein bas rahee priya kee bhaavanaon ko 
amit sarvagun sampann laga use 
priya ke prati uchit var 
lekin aisa sochakar vah pareshaan bhee ho jaatee thee 
dev se usake vivaah se ab tak to sab theek chal raha tha 
dev ko ab kuchh nahin ho sakata 
dev ab bilkul theek hai 
use ab kuchh nahin hoga 
aur aise mein amit ka is sabase kya lena 
vah to bilkul theek hai 
priya amit ko paakar jeevan mein bahut khush rahegee 
usake lie amit hee achchha var hai 
ghar vaalon ke prati vah nishchit bhee thee 
unhen dev kee pichhalee jindagee ka nahin pata 
dev theek rahega to unhen kuchh pata bhee nahin lagega 
aur dev theek rahega ab aisa usaka man kahata hai 
aisee hee usakee kaamana hai 
amit ko vah dev se alag karake dekhane lagee 
amit ke gun use dev se bhee oopar lagane lage 
padhaee pooree karane ke baad usane apane dam par apana vyaapaar shuroo kiya tha aur vah dinraat mehanat karake oopar hee uth raha tha 
din bhar kaam mein vyast rahata 
shaam ko apane parivaar ke lie sukhsaadhan jutaane mein vyast rahata 
shaadee se pahale veena ko vyaapaar karane vaalon kee dinacharya ka jyaada aabhaas na tha 
amit kee dinacharya dekhakar use laga ki naukaree pesha se apana vyaapaar karane vaale bees hee hote hain 
unhen sab sukhsaadhan jutaane mein koee pareshaanee nahin hotee 
aise mein veena ne apane har patr mein sabakee kushalata ke vishay mein likhane ke saathsaath amit ke baare mein usakee dinacharya ke baare mein usake vyaktitv kee visheshataon ke baare mein kuchh na kuchh likhana shuroo kar diya 
maan ko to vah likhatee hee thee priya ko bhee thodabahut likhane lagee 
lekin priya ko apanee deedee ke man mein apane prati basatee ja rahee chaahana kee khabar nahin lag paee 
veena ke patron kee ibaarat mein amit ka naam amit kee prashansa padhpadhakar vah amit ke vishay mein sochatee jaroor thee lekin aisa kabhee bhee usake man mein vichaar nahin aaya tha ki usakee deedee amit va usaka sambandh banaane kee soch rahee hai 
haan veena deedee ke patr padhakar chhotee bahan geeta jaroor usase chutakee lete hue kahatee thee veena deedee apane har patr mein amit ke vishay mein dher saaree baaten likhatee hain 
kaheen unaka man tumhen apanee devaraanee banaane ka to nahin 
aise mein priya muskura bhar detee thee 
lekin yah silasila jab har patr mein chalane laga to usake man ne bhee amit kee kalpana se sukhad anubhooti ka anubhav karana shuroo kar diya 
lekin man kee baat usane apane man mein hee rakhee kisee ko isakee khabar na huee 
aise mein kuchh din aur beete aur priya ka janmadin aa gaya 
apane kolej kee sakhiyon ko usane shaam ko chaay par bula rakha tha 
donon bahanen subah se hee sab taiyaaree mein jutee theen 
dopahar kee daak se priya ke naam do shubhakaamana sandesh aae 
ek kaard devveena ka tha aur doosara amit ka 
amit ka kaard mere naam sukhad aashchary hua use yahee socha usane jaroor veena deedee ne bataaya hoga use mere janmadin ka 
aur muskura dee vah aisa sochakar 
aashchary hua donon ko maan ke manobhaav jaanakar 
maan ko amit achchha lagata tha 
yahee bolee achchha ladaka hai 
achchha ladaka hai lekin priya ko kitana achchha lagata hai yah bhee to dekhana hoga geeta ne yah kahate hue priya ko chutakee kaatee 
lekin man hee man vah khush ho rahee thee 
use samajh aa raha tha kuchhkuchh patron mein amit ke vishay mein baaten likhane ka veena deedee ka iraada 
devveena ke kaard ko usane draeengroom mein saja diya aur amit ke kaard ko apanee ek pustak mein rakh liya 
lekin geeta use chhedatee rahee dinabhar 
priya thee ki usakee baaten sunakar muskuraatee rahee bolee kuchh nahin mukh se 
amit ke prati komal bhaav panapane lage the usake man mein 
baarbaar vah amit ke likhe shabdon ko man mein gunaguna rahee thee 
udhar amit bahut bechain tha 
aaj priya ka janmadin hai use kaard mil gaya hoga 
usee ke vishay mein hee soch raha tha 
kaisa laga hoga use kaard dekhakar veena bhaabhee se chhipa kar bheja tha usane 
jaanata tha veena bhaabhee ko maaloom pad jaega 
kya sochegee kuchh sochegee kaisa sochegee isee kee kalpana kie ja raha tha 
shabd bhee dhoondh raha tha man mein veena ke kisee prashn ke uttar mein 
lekin shabd the ki veena ke lie uttar khojane kee apeksha priya ke naam kee maala jape ja rahe the 
tab usane priya ke naam ek kavita likh daalee 
priya 
kisee ke manobhaavon ka bimb 
kisee kee aankhon ka ullaas 
kisee ke hrday ka kankan 
athaah umangon ka darpan 
mook magar 
adharon par muskaan lie 
chehare par ullaas kee aabha 
aankhon mein ek preeti lie 
kisee se neh ka naata jode 
kisee se chintan ka hai saath 
kisee kee aankhon kee hai jyoti 
kisee kee jeevan kee prabhaat 
pratipal naveenata ke darshan 
nit naee umangon se milan 
jeevan kee utkrsht umang 
bahut achchha laga use kavita likhakar 
baarbaar use padhata 
padhpadh kar man hee man khush hota 
jee chaah raha tha usaka pankh lagaakar ud jae priya ke paas aur use suna aae apanee kavita 
aisa nahin kar sakata tha vah yah samajh kar udaas ho gaya 
bas apanee daayaree mein kavita likhakar use hee padhata raha 
ab roj daayaree mein amit priya ke naam kuchh na kuchh shabd jodane laga 
use sukhad aashchary hua ki ye shabd svayan ek kavita mein dhal kar saamane aa jaate the 
jaisee usake man kee sthiti hotee thee vahee apanee lekhanee se priya ke naam likh daalata tha 
aisa karake use lagata jaise priya se vah baaten kar raha hai 
jaise priya usake saamane baithee hai 
chaah hotee kabhee itanee ki veena bhaabhee se kah daale apane dil ka haal 
aise mein ek do baar usane koshish bhee kee 
lekin kah na paaya 
phir usane anjaan banate hue apanee daayaree ko aisee jagah rakhana shuroo kar diya jahaan veena kee nazar us par aasaanee se ja sakatee thee 
lekin phir bhee veena ko nahin pata laga 
veena ne daayaree dekhee jaroor par uthaakar dekhane kee koshish nahin kee 
aadat nahin thee usakee kisee kee nijee daayaree ko dekhane kee 
