dev ko gujare ek maah ho chala tha 
veena ek dam khaalee ho gaee thee 
koee kaam nahee tha usake paas 
sabhee kee koshish rahatee thee ki koee na koee usake paas bana rahe 
lekin maan krashna ko unaka yoon roj chala aana akharane laga tha 
kyonki pramod kee upasthiti unhen dev kee baaten hee yaad karaatee thee 
vah har baat ko lekar beechbeech mein ek baat hee kahatee pramod se tumhen dekhatee hoon to dev yaad ho aata hai 
usaka duhkh chaahakar bhee kam nahee kar paate 
dev yaad sabhee ko aata tha 
lekin yaad ko baarbaar kuredana achchha nahee lagata doosaron ko 
dheeredheere pramodkomal ka aana kam hone laga 
amit veena ko dekhata to sochata ki yahee sthiti banee rahee to veena vakt gujarane ke saatsaat bilkul nishkriy ho jaegee 
aise mein vah dev ke saathee prophesar tripaathee se milane chala gaya 
prophesar tripaathee dev ke saath hee khaalasa kaalej mein padhaate the 
unaka achchha dabadaba bhee tha kaalej mein 
dopahar jab vah kaalej mein pahuncha us samay vah staaphrum mein baithe apane doosare saathiyon ke saath baatacheet mein magn the 
amit ko dekhate hee badee garmajoshee se uthakar usase mile 
aao amit main subah hee tumhen yaad kar raha tha 
apane paas bithaate hue bole kaho kaise chal raha hai 
sab theek hai tripaathee saahab 
kaee dinon se aapase milane kee soch raha tha aur aaj aapase milane chala aaya 
amit ne kaha 
achchha kiya main svayan tumase milakar veena jee kee saitalamaint ke vishay mein baat karana chaah raha tha 
amit ke man kee baat ko jaise unhone bhaanp liya ho 
svayan hee unhonne baat chhed dee 
isee beech amit ko dekhakar any kaee lekcharaar jo use dev ke sandarbh mein jaanate the chale aae 
sabakee baatacheet ka kendr veena hee ban gaee thee 
kya socha hai veena jee ne apane lie prashn prophesar jasapaal sinh ka tha 
abhee to vah sambhalee bhee nahin hain apane duhkh se 
lekin main chaahata hoon kaalej kee taraph se yadi koee aashvaasan mil jaata dev kee post ke evaj mein 
kaalej unhen yadi lekcharaar ke rup mein niyukt kar de to bahut achchha hoga unake lie 
amit ne apanee baat kahee sabase 
kyon nahin kyon nahin 
ek saath teenchaar sammilit svar ubhare 
jee haan shaadee se pahale to vah kendriy vidyaalay mein padhaatee thee 
dev kee beemaaree ke dauraan koshish kee traansaphar kee aur jab traansaphar nahee huee to unhonne tyaagapatr de diya 
bahutbadee galatee kar dee unhonne 
itanee achchhee naukaree nahee chhodanee chaahie thee 
bina tanakhvaah ke chhuttee le letee 
prophesar tripaathee ne kaha 
tab socha tha dev theek ho jaega to dubaara se koshish kar legee aur phir unhonne socha tha dev ke theek hone ke baad vah peeechdee karengee aur tab kaalej kee naukaree hee behatar rahegee unake lie 
amit ne saphaee dee 
khair ab jo ho gaya usako sochane ka koee phaayada nahee 
ab to prinsipal saahab ko mil kar kahana chaahie kuchh karane ko 
yah sujhaav prophesar mattoo ka tha jise dev kee salaah par hee naukaree ke lie chuna gaya tha 
tab prophesar tripaathee ne amit se kaha amit aise mein behatar hoga tum kal hee veena jee kee taraph se ek praarthanaapatr banaakar le aao behatar rahega unhen saath lekar hee prinsipal saahab se mil lo 
ham bhee aaj ya kal unase milakar baat kar lenge 
aur aage kee yojana usake baad hee banaen to theek rahega 
jaisa aap behatar samajhen 
main kal hee unhen lekar aa jaunga 
amit ne kaha aur uthane ka upakram karate hue bola achchha chalata hoon 
kal miloonga 
aur sabase haath milaakar vah baahar nikal aaya 
tab usake saathsaath prophesar mattoo bhee baahar aa gae amit dev ke provident phand ke lie bhee phaarm bhaarana hoga aur haan kal main teechars velapheyar phand ka bhee phaarm mangava loonga 
usake antargat kisee bhee teechar kee aakasmik mratyu par rupaye dene ka praavadhaan hai 
yah sunakar amit ne kaha mattoo bhaee 
aaj hamen rupayepaise kee jarurat nahin jarurat hai bhaabhee ko sahaara den kee unake khaleepan ko door karane kee 
unake lie koee raasta ban jae bas yahee kaamana keejie 
main tumhaare saath hoon amit mujhase aur any sabhee se jo ban padega vah ham karenge 
tab prophesar mattoo se haath milaakar amit ne vida lee 
agale din veena ko saath lekar amit kaalej pahunch gaya 
prinsipal saahab bahut achchhee tarah mile 
unake vyavahaar se laga ki jaise prophesar tripaathee ne unase is sambandh mein pahale se hee baat kar lee thee 
veena kee arjee ko dekhane ke baad vah bole dekhie veena jee main apanee taraph se pooree koshish karunga ki aapako teeching laeen mein hee koee aaphar dee ja sake 
lekin meree apanee raay mein behatar hoga ki aap teeching kee apeksha edaministreshan kee jaab hee len 
aap svayan dekhie 
lagabhag gyaarah varsh pahale apane kaalej kee padhaee pooree kee thee 
usake baad aapane praimaree teechar kee naukaree kee 
ab dhaee saal se bilkul kuchh nahin kar rahee hain 
unhonne apanee raay spasht kar dee 
main mehanat se apane vishay ko phir se grahan kar loongee 
phir kuchh rukee aur bolee lekin phir bhee aap jo uchit samajhen vah keejie 
amit ko tab laga antim vaaky bhaabhee ko nahin kahana chaahie tha 
ve donon tab unase vida lekar baahar nikale 
staaphrum mein pahunch kar jab amit ne saaree baat prophesar tripaathee se kahee to unhonne bhee kaha bhaabhee jee aapake antim vaaky se sab gadabad ho gaee 
ab vah yahee kahenge ki aapako koee klairikal jaab de dee jae 
vah to aapako unheen se kahana hoga 
tab prophesar tripaathee ne kaha 
chalie unhen koee prapojal to dene deejie 
tabhee baat kee jaegee 
tab amit ne kaha 
amit tumhaaree baat theek hai lekin aajakal jamaana doosare kee raay apane upar laadane ka nahin hai 
aaj to avasar milate hee achchhee naukaree haasil karane ke lie sabhee neetiyaan apanaanee padatee hai 
laikcharaaraship ke lie jo nyoonatam yogyata honee jaruree hai vah to hai phir kaahe ka dar 
ek baar naukaree mil jae phir sab theek ho jaata hai 
phir dheere se phusaphusaate hue bole ye log bhool rahe hai 
prophesar jasapaal kee patnee ko dev ne hee niyukt karavaaya tha 
chaahe raajaneetik davaab ke kaaran unakee patnee ko naukaree milee thee 
lekin dekho donon patipatnee ek hee kaalej mein laikcharaar hai 
amit ko laga prophesar tripaathee sahaanubhooti prakat kar aisee baate kar apane ko unaka sabase bada himaayatee saabit karana chaahate hai 
bhaabhee ke paristhiti doosaree hai tripaathee saahab unhen aaj hausala dekar kaha jaana chaahie ki aap yah karen ham aapake saath hai 
amit ne kaha 
yahee to mai kah raha hoon 
ham sab inake saath hai 
ab aap prinsipal saahab se phir milana aur laikcharaaraship ke lie hee jor dena 
tripaathee saahab ke shabdon se veena ka saahas phir badh gaya tha 
ghar pahunch kar inhonne dekha ki pannaalaal va nirmala aae hue the 
veena apanee maan ko dekhakar usase lipat gaee aur barabas usakee aankhen bahane lagee 
unake aane ka prayojan amit ko apanee maan se gyaat hua 
ve veena ko apane saath le jaane ke lie aae the 
krashna ka man bhee khinn tha 
pita shreeraam apanee aadat ke anusaar chup the 
amit ne hee baat chalaee abhee kuchh din ruk jaen bhaabhee to behatar hoga 
shaayad naukaree kee kuchh baat ban jae 
beta koee sada ke lie to nahee le ja rahe use ham 
maan nirmala ne kaha thode badalaav se isaka man bhee theek ho jaega aur thoda hamen bhee achchha lagega 
ghar mein har samay isee mein dhyaan laga rahata hai 
tab krashna ne kaha hamaara bhee ab kaun hai veena to meree apanee betee hai 
dev nahee raha ab isee ko dekhakar yahee lagata hai hamaara doosara dev yahee hai 
aapakee hee betee hai bahan jee main aapase nivedan karata hoon ki aap bhee chalie kuchh din hamaare paas rah aaie 
aapako bhee achchha lagega 
yah pannaalaal ne kaha tha krashna se 
tab pita shreeraam ne apanee chuppee todee veena ka man hai to le jaie beshak usakee khushee mein hee hamaaree khushee hai 
veena ko deharaadoon jaane kee sochakar hee achchha lag raha tha 
ekaek use laga ki kaheen kuchh khaaleepan hai yahaan 
yahaan se door hatakar achchha lagega use 
aise mein naukaree milane se behatar use lag raha tha kuchh aaraam 
naukaree paane kee laalasa jo dopahar tak thee usake man mein usase upar uth aaee maan ke paas baithakar aaraam karane kee chaah 
aise mein amit kuchh kahata to shaayad veena ko nirmala va pannaalaal ko anyatha lag sakata tha 
usane chup rahana hee behatar samajha 
agale din subahsavere vah un sabako bas par bitha kar laut aaya 
chaahakar bhee amit maan nirmala se priya kee koee baat nahin kar paaya 
chaahakar bhee veena bhaabhee ke haath priya ko koee patr na bhej saka 
use uchit nahee lag raha tha aise mein priya kee koee baat bhee karana 
amit kee dinacharya bilkul badal gaee thee 
ghar lautakar use kuchh karana achchha nahee lagata tha 
der raat ghar lautata nahaakar khaana khaata aur so jaata 
sotesote need khulatee to priya ko yaad karane lagata 
kabhee raat ek baje kabhee do baje to kabhee teen baje uthakar use patr likhata 
veena ko gae pandrah din ho gae the aur is beech priya ke kaee patr aae usane bhee use lagabhag roj ek patr likha 
bhaabhee ke lie usake paas vahee shabd the 
bhaabhee ke bina ghar soona hai 
khaaleekhaalee lagata hai 
kab ghar mein khaana banata hai kab khatm ho jaata hai 
soonepan ke atirikt kuchh nahee 
aur priya bhee yahee kuchh likha karatee deedee ab bahut badal gaee hai 
chup rahane ke siva kuchh nahee karatee 
ek minat bhee akela chhodo to rone lagatee hai 
dev kee yaad usaka peechha nahee chhodatee 
ham bhee use akela nahee chhodate 
prophesar tripaathee bhee aae the is beech 
unheen se maaloom pada kee prinsipal ne mainejing kametee se veena ke lie aaphis kee naukaree ke lie peshakash kee thee 
veena kee anupasthiti mein kuchh nahin ho sakata tha 
tab amit ne deharaadoon jaane ka nirnay kar liya 
maanbaapoo jee ko is vishay mein usane sankshep mein soochit kar diya aur agale hee din subah chaar baje kaar uthaakar deharaadoon ke lie ravaana ho gaya 
maan ne use keval itana hee kaha ek din se jyaada tum na rukana aur veena ko saath hee lekar aana 
aur amit apanee dhun mein kaar chalata hua chaar ghante mein hee deharaadoon pahunch gaya 
na kaar raaste mein rokee usane aur na hee speed kam huee 
subahsavere sadak par yaataayaat shoony ke baraabar tha 
amit ko aaya dekhakar sabhee ne usaka bahut garmajoshee se svaagat kiya 
priya use ekatak dekhatee hee rah gaee 
amit ne dekha khushee se usake gaal laal ho gae the 
shabd na juta paee kuchh ekaek use saamane dekhakar 
bas khusheekhushee bhaagakar usake lie chaay bana laee 
amit ka aana veena bhaabhee ko bhee achchha laga 
chaay peetepeete amit ne veena se kaha prinsipal ne aapake lie klerikal post ke lie hee manjooree dee hai 
aur vah mujhe nahin karanee 
veena ne do tuk utar diya 
aisa to mainne bhee kaha hai prophesar tripaathee ko 
lekin unakee raay hai ki aapake protest kie bina kuchh nahin ho sakata 
dekho amit jahaan tak sirph naukaree kee baat hai uchit hai unakee yah aaphar 
lekin jis kaalej mein dev prophesar tha vahaan usakee patnee ko ve log klark bana kar rakh chhoden yah dev ke naam ka apamaan hoga 
haan mujhase kahate ek saal mehanat karo 
koee pareeksha paas kar lo tab naukaree denge 
main dinraat ek kar detee 
veena ka svar dradh tha 
gidagidaane ko kaun kah raha hai bhaabhee mai bhee apane hak kee baat kar raha hoon 
amit ne kahaan 
apana hak 
vah to un sabhee ko pata hai 
bhaabhee abhee baat samaapt kahaan huee hai 
abhee to samay hai 
ham sab baaten unhen kah sakate hai 
tab veena kuchh sochatee rahee phir bolee dekho amit sach kahoon to yahaan aakar mujhe laga ki mujhamen himmat nahee abhee kuchh karane kee 
main abhee svayan ko bahut halka mahasoos kar rahee hoon 
veena chaahakar bhee apane aansuon ka pravaah na rok paee 
dillee se naata tod logee bhaabhee itanee jaldee maanbaaboo jee bhee to hain 
amit ka svar bharra aaya tha 
sab hai amit lekin sabake beech main akelee pad gaee hoon 
veena ke aansoo bahane lage main yahaan bhee akelee hoon 
yah veena ka ghar tha 
ab to main yahaan bhee paraee hoon 
aur veena rone lagee phootphootakar 
are veena betee aisa kyon kah rahee hai too too hamase bhee man hee man ruthee hai 
sabase ruthee hai 
main kisee se nahin ruthee maan mera bhaagy mujhase rutha hai 
dekho na bhaagy rutha hai tabhee to sabhee mere bhaagy ka rona rote hai 
aise mein main kaise hansoo veena ke aansoo rukane ka naam nahee le rahe the 
tab amit ne bharrae shabdo mein kaha bhaabhee mujhase koee bhool ho gaee ho ya kuchh galat kaha ho to maaph kar do 
lekin roo nahin 
nahee amit tum galat na samajho mujhe 
meree jagah khade hokar socho 
apanee yogyata ke bal par 
aur usase upar main kuchh samay akele rahana chaahatee hoon aur iseelie socha hai na dillee rahoon na deharaadoon 
masooree ke kisee skool ko jyain kar loon aur vaheen hostal mein rahoon 
veena ne ekaek man kee baat kahee 
sab saaph ho gaya 
amit bhee vahee karana chaahata tha jo veena chaahatee thee 
vah veena kee ichchha ko nahee badalana chaahata tha 
yah to achchhee baat hain 
aapako vahee karana chaahie jo aapako svayan achchha lage 
aise mein aap do took shabdon mein kah detee mujhe dillee naukaree nahee karanee 
bas tab amit bhee sambhal gaya 
main kah sakatee thee lekin chup thee maanbaaboo jee kya sochenge beta chala gaya 
ab bahoo bhee nahee aana chaahatee 
na jaane kaise main tumhaare parivaar se itana bandh gaee hoon amit ki na tum logon se door jaate banata hai ab na nikat rahate 
dev mein jo aakarshan tha usakee dor bahut majaboot hai amit 
veena phir rone lagee 
aise mein amit ne man kee baat kahee achchha hai bhaabhee man se jo karana chaaho vahee karo 
maanbaaboo jee ko main sambhaal loonga 
din bhar amit priya ke saath ghoomata raha aur shaam chaar baje dillee ke lie ravaana ho gaya 
raat das baje ke kareeb vah dillee lauta 
krashna va shreeraam jaise usee kee prateeksha mein baithe the 
amit ko akela aae dekhakar unaka man udaas ho gaya 
dheeredheere usane saaree baaten unhen samajha deen aur saath hee kaha ab achchha yahee rahega ki ham bhaabhee ko apane man kee karane den 
use jo achchha lagata hai vahee hamen achchha lagana chaahie 
tab krashna ne kaha lekin main biraadaree ko kya kahoongee sab log to yahee kahenge ki beta gaya to bahoo ko bhee maayake bhej diya 
kahane ko bahut kuchh hai logon ke paas lekin jaruree nahin ki bekaar kee baaton ko tool diya jae 
koee kuchh bhee kahe lekin hamaaree khushee bhaabhee kee khushee mein hai bas 
amit ke shabdon ka arth jaanakar shreeraam ne hee kah diya krashna se amit theek kah raha hai 
duniyaan kee hamen koee paravaah nahee 
tab krashna kuchh aur na bol paee 
use apanee udaasee apana duhkh pahale se adhik badha hua lag raha tha 
masooree mein veena ko kaanvet aaph jeejas end meree mein naukaree mil gaee 
sistar supreem ne use haan kahane mein jarasa bhee samay nahin maanga 
veena kee aap beetee aur usakee vartamaan dasha hee jaise usake lie sabase badee pahachaan ban gaee thee 
veena ka vaheen doosaree adhyaapikaon ke saath rahane ka prabandh bhee ho gaya 
kuchh hee dinon mein hostal ke niyamon mein veena bandh kar itanee vyast ho gaee ki agale ek maah mein keval ek din ke lie deharaadoon gaee 
vaise bhee avakaash milana kathin tha sabhee ke lie 
subah saat baje se lekar shaam aath baje tak koee na koee kaam rahata tha use 
subahshaam bachchon ke saath hostal mein aur din mein kakshaon mein vyastata banee rahatee thee 
lekin itanee vyastata ke baavajood raat der gae aksar usakee neend khul jaatee aur khidakee ke paas khadee hokar vah baahar door tak phaile andhiyaare mein banateebigadatee syaah parachhaeeyon ko hee der tak ghoora karatee 
kabhee sisak padatee to usakee rumamet neera uth kar usako saantvana diya karatee 
use apane beete dinon ko bhool jaane ko kahatee 
