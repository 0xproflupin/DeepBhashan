meree priya 
aaj mujhe kuchh bhee achchha nahee lag raha 
aaj mujhe har koee apana dushman lag raha hai 
apana hee nahee tumhaara bhee 
aur yah sab isalie ki sabake man kaale hain gande hai aur sab apanee bhaavanaon kee thaah rakhate hue doosaron par apane dosh madh dete hain 
hamen hamaaree bhaavanaon se hamen hamaaree jindagee ko thokar lagaakar apanee bhaavanaon kee raksha ke lie kurbaanee dene ko ukasaate hai 
yahee kaaran raha hai meree priya shuru se hee meree asantushti ka 
tumhaaraapatr padha to man hua mai sab se lad padoon sabase 
tumhaaree mammee se suneeta deedee se aur aur apane bade bhaiya se 
main samajha tha prem ne baat samaapt karava dee lekin lagata hai koee hai aisa jo is chingaaree ko hava dena chaahata hai 
aur aisa ulataseedha sochane vaalon ko main apane man mein koee jagah nahee de sakata 
yah theek hai ki mujhe unake sochane ke dhang ko badalane ka koee hak nahin hai 
tab kya unhen meree bhaavanaon ko chot pahunchaane ka koee hak banata hai 
meree jindagee meree hai aur sada meree rahegee 
hamtum dono milakar jitana hamase ho sakega doosaron ko sukh denge yah hamaare apane daayare kee baat hai lekin ham dono ko alagalag rakhakar yadi koee nirnay lena chaahega to yah usakee bahut badee bhool hogee 
aisa chaahane vaala na hamaare sukh kee chaah rakhata hai na kisee aur kee bhaavanaon kee thaah hai use 
is sambandh mein vistaar mein baat main tumase milane par karunga 
agale itavaar ko aane kee koshish karunga 
lekin apane man se ek uljhan saaph kar do ki mera koee nirnay tumhen apane se alag rakhakar ho sakata hai 
meree jindagee ka koee bhee nirnay hoga vah tumhaaremere ek samajhe jaane ke baad hoga 
aur main tumhen apane se alag rakhakar koee nirnay nahee le sakata 
isalie aisa koee nirnay lene ka koee prashn hee nahee uthata jisamen meretumhaare alagaav kee baat uthe 
sach to yah hai ki sabhee ko yah sabase aasaan raasta mila tha apanee jimmedaaree se nibatane ka 
main peechhe deharaadoon aa raha tha 
phir apane aap sab baat samaapt ho gaee 
socha tha aur vishvaas diya gaya tha ki tum tak koee baat nahee pahunchegee aur jo kuchh jahaan se shuru hua hai vaheen aakar khatm ho gaya hai 
iseelie yah kshanik ulajhan bhee door ho gaee thee 
yah theek hai ki unake duhkh ka maitum ya koee aur mukaabala nahin kar sakata 
usake lie kaha suneeta deedee ne kuchh nahin hoga veena ko 
sambhal jaegee to apana legee amit ko 
bas amit ko kurbaanee denee hogee kuchh samay tak sab sahana hoga aur mujhe ukasaane ko yah kaha jae ki priya to veena ke kaaran amit se baandhee hai 
vah apanee bahan kee khaatir use jhat se bhool jaegee aiseevaisee kaee baaten huee theen jo baad mein nimmee bhaabhee ne mujhe bataeen 
yah to prem ka bhala ho jo usane saaree baat sambhaal lee aur kade shabdon mein sabake munh band kar die 
main apane ko inake banaaye taraajoo mein jise inhonne tyaag ka naam diya hai nahin tol sakata 
isase behatar to marana hai 
ab tum apane man ko shaant karo 
bure svapn kee tarah bhool jao is baat ko aur achchhe kee kalpana karo 
ab koee ulajhan aae to prem bhaiya se salaah karana ek bhaee kee tarah nahee ek mitr kee tarah 
mujhe us par poora vishvaas hai 
aur veena bhaabhee ke lie chinta mat karo 
vah mereetumhaaree ham sabakee aadaraneey hain 
use apana jeevan jis tarah achchha lagega main yathaayogy sahaayata karunga 
kal hee dev ke kaalej ke kuchh saathee aae the 
bhaabhee ko dev ke badale koee na koee naukaree mil jaegee aur isase unaka man bahal jaega 
haan ek baat aur mainne jo pahale tumase kabhee nahee kee 
maine jabase mahasoos kiya tha ki dev ab nahee bachega tabhee se soch tha ki bhaabhee ko jab bhee usaka man theek ho jaega main svayan utsaahit karunga svayan koshish karunga unake lie koee behatar var dhoondhane ke lie 
lekin yah sab karane ka abhee samay nahee aaya 
abhee samay hai unhen unakee bhaavanaon ko kaheen thes na lage aur unhen kaheen yah na mahasoos ho ki unhen asahaay jaanakar sab un par apanee ichchha laadana chaah rahe hai 
aasha hai meree bhaavanaon ko tum samajh gaee hogee aur tum sada kee tarah mera saath dogee 
ab mujhe tumhaare pahale jaise patron kee prateeksha rahegee 
apane pyaar ke saath 
sirph tumhaara 
amit 
amit ne apana likha patr ek baar phir padha aur patr achchhee tarah se band karake naveen bhaee saahab ko de diya jo ki priya ke padosee the aur priya va any sabhee unhen apane bade bhaee kee tarah maanate the 
patr dene ke baad amit ko priya ke patr kee prateeksha thee 
usaka dil dar raha tha kisee anahonee ko 
sach do dil door ho to chhoteesee shanka ka nivaaran hone mein kuchh pal nahin kaee din lag jaate hain aur aise mein palpal yug ke samaan lagata hai 
priya ko patr mila 
padhakar samajh gaee ki bhaavanaon ke aavesh mein usane man mein aaee baat to likh dee thee lekin usane mammee aur usake beech huee baat ka khulaasa nahin kiya tha 
yahee kaaran tha ki amit mammee se naaraaj ho gaya tha 
aise mein priya ke paas patr likhane ke atirikt koee aur saadhan nahin tha 
vah amit ko patr likhane baith gaeeh 
mere priy amit 
naveen bhaee saahab dvaara tumhaara patr mila 
amit bahut naaraaj ho na tum mammee se 
lekin tum galat samajh rahe ho aur bevajah tum mammee se rusht ho gae 
mammee ne mujhase kuchh nahin kaha aur na hee mujh par kisee tarah ka davaab daala balki vah to is paksh mein bilkul bhee nahin hain 
tumane mammee ko kasam dee thee ki vah mujhe is vishay mein kuchh na bataen aur sach mammee mujhe kuchh bataana bhee nahin chaahatee theen 
vaastav mein main kamare mein aankhen band karake letee huee thee 
mammee ne samajha kee main so rahee hoon 
tab vah thaapa aantee se baat kar rahee theen ki mohan bhaiya to svayan priya se poochhane ke lie deharaadoon aane ko taiyaar ho gae the 
amit bahut roya 
amit jo tumane likha ki aisa sab mammee va suneeta deedee ke man mein bhee tha aisa nahin hai 
yah baat to tumhaare hee ghar se shuru huee thee 
aur jab mujhe kaha gaya ki amit bhee taiyaar ho gaya tha meree raay jaanana chaahata tha tabhee maine tumhen likh diya tha ki tum apana nirnay lene ki lie svatann ho 
amit mainne tumhen galat nahee samajha 
main bahut pareshaan ho gaee thee ye sab sunakar 
mammee se aur kuchh nahee poochha svayan hee mere man mein bahut se vichaar aane lage the 
vyakti bahut adhik bhaavuk ho jaata hai tab ek tarapha baat hee sochata hai 
ab sab theek hai amit 
bas ab hamen vishvaas hona chaahie ki ham ekdoosare ko chaahate hainaur chaahate rahenge sada duniyaan mein koee taakat hamen ekdoosare se alag nahee kar sakatee 
ham sab deevaaron ko tod kar milenge 
haan amit main tumhaara hamesha saath doongee 
duhkh me sukh mein jeene mein marane mein 
amit priya tumase alag nahin 
ye baat sada yaad rakhana 
amit aajakal mujhe kuchh achchha nahee lagata 
apana man thoda doosaree or lagaane ke lie mainne penting kors me pravesh le liya hai 
ghar par baith kar to bas pichhalee baaten ghoomatee rahatee hai 
rahrah kar veena deedee ka chehara aansooon se bharee aankhen 
kitana anyaay hua hai usake saath 
vidhava ka kalank laga diya usake saath jabaki usako jaanboojh kar vidhava banaaya gaya hai 
usakee shaadee ke samay sab anjaam se vaaphik the 
jojo jaanate the sab chupachaap dekhate rahe ek maasoom par anyaay hote hue 
kisee kee hamadardee usaka ghaav nahee bhar sakatee 
duhkh sabhee ko hai par sabhee bhool jaenge kuchh samay pashchaat 
kuchh samay pashchaat sabhee kee dinacharya vaisee hee ho jaegee jaisee thee 
lekin veena deedee ka duhkh soonaapan jindagee bhar ka hai 
amit aajakal ham sabhee kee aur sabase adhik mammee kee dasha badee sochaneey ho rahee hai 
ghar par sabhee jaanpahachaan vaale aate rahate hain aur sau tarah ke prashn karate hain 
jaise ki kainsar itanee jaldee to nahee phail jaata 
unhen bahut pahale se pata hoga 
aur bhee na jaane kyakya tark karate hain 
amit tumhaare parivaar vaale bade maje se kahate hain ki hamane to shaadee se pahale akhabaar mein chhapavaaya tha saara kuchh vistaar se bataaya tha 
lekin sachchaee ab sabhee jaanate hain 
veena deedee mein aisee kya buraee thee jo hamane sab kuchh jaanate hue usakee shaadee kar dee 
tumhaare rishtedaar bhee yahee sochate honge ki hamane jaanaboojh kar unhen gart mein dhakel diya 
amit main ye sab nahee likhana chaahatee thee lekin logon kee baat sunsunakar kabheekabhee bahut rosh aata hai aur tab dil karata hai ki jorjor se chilla kar kahoon ki hamaare saath dhokha hua hai 
ek anyaay hua hai kisee kee jindagee par 
aur tumane hamesha unake saath achchha hee kiya hai 
yah sab likh kar main apana man halka kar rahee hoon 
amit aaj main kitanee svaarthee ho gaee hoon jo ki apane man ko halka karane ke lie tumhaare dil ko duhkha rahee hoon 
amit apane man mein aaee har baat tumhen bataane se mujhe shaanti milatee hai 
ghar bhar mein sab tumhaara aadar karate hai aur mammee to abhee bhee kah rahee hain ki kuchh din baad tum svayan veena deedee ko lekar deharaadoon chale aana 
kuchh din yahaan rah loge to tumhaara man shaant ho jaega 
isee ke saath 
apane pyaar ke saath 
tumhaaree priya 
