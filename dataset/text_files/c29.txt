naee subah se aage 
veena ke jeevan mein ek naya adhyaay jud gaya 
dev gaya arun mil gaya 
pichhale kuchh varsh kaee janmon ka lekh samet lae the 
ek janm tha dev se shaadee se pahale ka jo ab door ka sapana lagata hai 
jo janm kabhee tha hee nahin jo veena ke is chole ne kabhee dekha hee nahin 
bas usakee kalpana maan hee kar sakatee hai kalpana hai kaheen tha vah alhadapan kaheen thee vah mastee kaheen thee vah khushee vah umang vah tarang 
sab ek chhalaava maan hee lagata hai 
ab ve din nahin aa sakate 
aaenge bhee to apane na lagenge 
doosara janm tha dev ke saath ka 
do varsh ka saath do janmsa hai 
shaayad usase bhee jyaada 
dev ke saath bitaaya ekek din ek varsh samaan tha 
duhkh tha usaka lekin aasha thee saath jeene kee umang thee 
dar to us aasha us umang us lagn ko dekhakar kaheen chhupsa gaya tha 
tabhee to dev ke saath rahate hue veena ne roj nae sapane bune the aur tabhee to usake jaane ke baad bhee usane amit aur priya ka vivaah rachaaya tha 
apane haathon se usane priya ko menhandee lagaee thee apane haathon se usane use vivaah ka joda pahanaaya tha 
veena ka teesara janm ab shuru hua hai arun ke aane par 
vivaah ke baad veena ko koee sasuraal nahin mila is baar 
pita ka ghar to arun ke lie kaanto kee sej se kam na tha 
usase to usaka sambandh bhee na tha 
arun kee maan akelee chhotese kiraaye ke phlait mein rahatee thee 
kabhee kisee bete ne use apane saath rakhane kee peshakash na kee thee 
aise mein use bhee kisee ka bojh banakar rahana manjoor na tha 
dillee pahunch kar veena ko aasha thee usakee aaratee hogee koee svaagat ko khada hoga usaka pahale se 
shaayad shahanaee baje isakee bhee kalpana kar lee thee usane 
veena kuchh adhik hee aashaavaadee thee 
aasha se adhik aashaavaadee hona hee duhkhon ka mool kaaran hai 
iseelie use sab achchha hee dikhaee deta tha 
lekin ye kya taiksee to bajae krashna nagar jaane ke seedha dariyaaganj sthit aagara hotal pahunch gaee 
arun ke min ne pahale se hee kamara rijarv karava liya tha usake lie 
chaay peekar maan arun ke min ke saath chalee gaee 
jaatejaate bas itana hee bolee deharaadoon vaapis lautane se pahale milana jarur 
veena ko kuchh samajh nahee aaya bas jee bhar kah sakee 
arun aur veena ab akele rah gae the 
arun romaantik hua ja raha tha 
lekin veena chintit thee 
rah na sakee chup aur bolee arun se kya ham yaheen rahenge 
aisa kyon kya ham maan jee ke saath nahin rah sakate yahaan hotal mein bahut atapata lagega 
veena ko samajh nahee aa raha tha ki aisa kyon kar raha hai arun 
are kais atapata main paradesee hoon baahar se aaya hoon aur kuchh dinon baad tumhen bhee paradesh jaana hai 
aise mein hotal mein rahana hee theek hai 
maan ke ek kamare ke phlait mein kaise rah sakate hai ham arun ab bhee nahee samajh pa raha tha veena kee manodasha ko 
vah to theek hai lekin aapake rishtedar hain sab yahaan 
maama hai aapake pahale to aap vaheen thahare the 
ab shaadee ke baad ekaek unake paas na rahane ka kya kaaran hai 
veena kee baat beech mein hee kaat dee arun ne bhee sabako rojroj tang to nahin kiya ja sakata 
aur hamen bhee praeevesee chaahie 
betaab tha arun baat badalana chaah raha tha 
bola ab chhodo in baaton ko aao mere paas baitho 
aur arun ne veena ko apanee baahon mein kheench liya ekaek 
lekin veena chhatapata kar hat gaee 
aisa kya abhee kuchh achchha nahee lag raha 
abhee main pareshaan hoon 
main samajh nahee pa rahee apanee sthiti 
shaadee ho gaee aap kanaada vaapis jaenge 
sab theek hai 
lekin main yahaan apanee saas ke paas nahin rah paungee 
ek hotal mein vah bhee gandese hotal mein rahoongee aur yaheen se das din baad vaapis maayake laut jaungee aisa nahee jaanatee thee main 
aisa nahee kaha tha aapane 
veena kee pareshaanee arun ko atapatee lag rahee thee 
lekin purush jab divaana hota hai us samay stree kee har baat ko maan jaata hai 
usaka gunagaan karata hai usakee gulaamee karana chaahata hai 
lekin sab kaamagni ke rahate 
aisa hee arun ke saath ho raha tha 
baith gaya veena ke kadamon mein aur usakee taangon ko apanee baanhon ke ghere mein lekar bola tum kyon pareshaan ho veena aisa kuchh bhee nahee hai 
raayabahaadur kee betee raayabahaadur utam prakaash kee patnee havelee ke hote chhoteesee kotharee mein apanee bahoo ko nahee thahara sakatee 
sab kuchh to bataaya tumhen apana apane parivaar ka itihaas 
vah bhaav vihval ho raha tha 
veena se lipat jaane ko betaab 
bola phir se aur rahee rishtedaaron kee baat 
sab rishtedaar dikhaavatee hain 
darate hai abhee bhee mere baap se 
iseelie vah shaadee mein shareek bhee nahee hue aur iseelie shaadee ke baad main unake ghar nahee jaana chaahata 
arun ekaek bhaavuk ho utha 
usakee aankhen nam dekhakar veena aashvast ho gaee 
use arun hee apana sab kuchh najar aaya 
sochane lagee arun mera bhala hee to chaahega vah jo kar raha hai theek hai 
man ko tasallee dee aur man kee baat aasha kee jyoti jaga gaee usake man mein 
bas veena usee jyoti ke sahaare arun mein sama jaane ko betaab ho gaee 
use pyaar karate yahee lag raha tha ki yahee kamee thee jo pooree ho gaee arun ke aane se 
aur aise mein aurat bhee sau khoon maaph kar detee hain 
das din baad arun laut gaya kanaada 
jaane se pahale veena apanee saas se milane gaee krashna nagar 
ghar dekhakar use man mein arun kee baat theek lagee 
tang galee mein sau gaj ke ghar mein ek chhotasa kamara aur chhotasa gusalakhaana aur baraamade mein teen sheet se banee rasoee 
kahaan deharaadoon mein unaka do beeghe ka ghar aur phir dev ka ghar aur ab yah ghar 
achchha hee kiya jo arun ne use vahaan laakar nahee rakha 
vah kahaan rah paatee 
man hee man ghutatee rahatee 
aise mein achchha hai ki kanaada jaane tak vah apanee maan ke paas hee rahe deharaadoon 
arun ke jaane ke baad jab maan ko usane sab baat bataee to nirmala phir se chintit hokar kah uthee betee mer dil dar se tej dhadakane laga hai teree baat sunakar 
kaheen jaldabaajee mein videsh ka chakkar mahanga na pad jae na jaane vahaan kaise rahata hoga 
tab veena ke man mein jagee aasha kee jyoti phir se bol uthee are maan kaisee baat karatee ho dekha na usakee maan kee majabooree bhee to hai 
kisee ne saath nahee diya usaka 
jo kuchh kiya usake saath usake pati ne phir bhee usane himmat nahee haaree 
lad rahee hai akele 
khud ke bhaee bhee darate hai usake 
aur arun vah to pachees varsh se kanaada mein hai 
mera arun kaheen kisee se kam nahin hoga 
maine itane dinon mein hee jaan liya hai 
veena maan ko tasallee de rahee thee svayan ko bhee aise hee dilaasa detee thee 
ab arun kee nishaanee bhee usake pet mein aakar use gudagudaatee jo rahatee thee har dam 
usane dev kee chhavi dekh lee thee shaayad arun mein ya phir dev ko bhool jaane ka raasta dikha diya tha arun ne 
arun kee divaanee subahshaam ghadiyaan gin rahee thee kanaada jaane kee 
jo din ham jeete hai us din ka hisaab din beetane par hee mil jaata hai 
subah se shaam hone tak lagata hai bahut kaam kiya hai din bhar 
thak kar ghar lautate hai 
aaraam karate hai 
nae din kee shuruaat ke lie 
dindin ginate hain 
aur beete dino ka hisaab lagaane ka mauka nahee milata 
sabakee apanee dinacharya hai 
karm mein itanee talleen hai har jindagee ki kisee ko chinta bhee nahee rahatee doosaron kee 
sab apanee jindagee jeete hai 
ekdoosare se jo bandha hai ekdoosare ke paas jo hai usee par dhyaan kendrit rahata hai 
aankhon se door jo baitha hai vah to khaalee samay mein hee yaad aata hai 
usakee chinta to vyastata mein nahin sataatee 
iseelie bachche apaneeapanee jindagee jeete hain 
maanbaap apanee jindagee jeete hain 
kuchh khabar lagatee hai kisee apane kee to chinta hotee hai 
varana lagata hai jaise hamaaree gaadee chal rahee hai vaise hee doosaro kee chal rahee hogee 
mai achchha hoon to jag achchha hai 
mai duhkhee hoon to jag duhkhee lagata hai 
mera man dukhee hai to doosare kee hansee achchhee nahin lagatee 
veena kanaada mein hai sukhee hee hogee 
kyonki jabjab usakee chitthee aatee hai yahee likha hota hai 
maan ko isee se tasallee hai 
veena ka apana hansatakhelata parivaar hai do betiyaan ek beta 
sab bachche kitane pyaare hain 
unake photo dekhakar yahee lagata hai 
ab isase jyaada koee kya jaane 
haan nirmala kee ek hee ichchha thee ki veena ek baar aae mil jae sabhee ko 
pannaalaal bhee yahee chaahate the 
sab bachche chhuttee ke dinon mein deharaadoon ikatathe hote the lekin veena kee anupasthiti sabako khalatee thee 
usake jaane ke baad geeta kee shaadee bhee ho gaee 
prem ne bhee premvivaah kar liya 
lekin veena aane ke naam par hamesha taal jaatee kaise aa sakatee hoon jindagee bahut vyast hai 
yahee napatula bahaana hota tha usaka 
arun se kabheekabhaar amit kee baat hotee thee 
use to ek baat karanee amit se dhyaan rahatee yahaan indiya mein rakha hee kya hai duniyaan kitanee aage nikal gaee hai 
sab kaam adhoore pade rahate hai 
har jagah rishvatakhoree hai 
itanee adhik kaamachoree hai tabhee to meree maan ke jeete jee usaka kort ka phaasala nahee ho saka 
mera baap hamaaree khaanadaanee jaayadaad bech kar apane haraamee bachchon ko aish karaane mein luta raha hai 
koee kuchh nahee karata 
main indiya aana chaahata hoon tabhee jab koee meree madad kare 
mere baap ko kaanoon ke ghere mein laana hai 
tum yadi koshish karo to yah kaam ho sakata hai 
main tumhen piteeshan banaakar bhej sakata hoon 
kya tum meree arjee praeem ministar la ministar tak pahuncha kar aisa aadar le sakate ho ki vah apanee pahalee patnee aur asalee bachchon ke saath phraad karane ke jurm mein jel chala jae aur mujhe mera hak mil jae 
aise mein amit yadi usase kahata ki yah sab kuchh kitana aur kaise ho sakata hai isaka pata tabhee lagega jab arun kuchh samay ke lie indiya aa jae aur apane va apane bhaeeyon ke saath milakar nae sire se kes phaeel kare 
yahaan sab dakiyaanoosee logon ka raaj hain 
amit bhee tang aa jaata tha aur baat samaapt kar deta yahee kahakar aap na jaane kaun see duniyaan mein rahate hai arun jee 
yahaan sab badal chuka hai 
log khushahaal hai 
nyaay jarur milata hai yadi koee koshish kare 
aap aaen yahaan jis vakeel se milana hoga milenge 
lekin aapake vahaan baithane se kuchh nahee ho sakata 
baat vaheen khatm ho jaatee 
veena to phon par keval haan na mein hee baat karatee thee 
arun hamesha doosare phon se saaree baaten sunata rahata tha aur aise mein baaten bhee kya hotee keval yahee ki sab theek hai 
bachche achchhe hai 
main theek hoon 
roj kaam par jaatee hoon 
isase aage jitane munh utanee baaten 
ghar mein sabhee jab ikatathe hote yahee baaten hotee rahatee 
arun kanjoos hai 
indiya kharche ke kaaran nahee aana chaahata 
shaayad itana stetas hee nahee hai usaka ki kharcha sahan kare 
lekin sachchaee kya hai kisee ko nahee pata 
samay pankh laga kar udata raha 
pannaalaalnirmala budhaape kee or badh gae the 
sab parivaar phalphool raha tha 
prem ab karnal ban gaya tha 
geeta kaalej mein lekcharaar thee 
amitpriya vyaapaar mein kaaphee unnati kar chuke the 
pandrah varsh beet gae veena ke aane kee koee khabar nahee thee 
aise mein ek din amitpriya ne prograam banaaya garmee kee chhuttiyon mein amerika ghoomane ka 
saath hee mein kanaada jaakar veena se milane ka 
amitpriya aur donon bachche itane vyast ho gae apana prograam banaane mein sab kuchh tay ho jaane par priya ne veena ko phon kiya 
priya ne apane aane kee khabar dete hue veena se kaha deedee tum to aatee nahee ham aa rahe hai aapake paas 
vishvaas nahee ho raha apane kaanon par 
sach kah rahee ho veena ke shabdon mein avishvaas jhalak raha tha 
ha deedee main amit aur varun snigdha sabhee 
pahale das din ham aapake paas rahenge aur phir ek maheena ham amerika kee sair karenge 
priya ke shabdon mein khushee jhalak rahee thee 
sach priya mujhe abhee bhee vishvaas nahee ho raha 
mujhe jaldee se batao veena khushee se ekaek jhoomane lagee thee 
mai sab vivaran phaiks kar detee hoon aapako 
ham maee ko pahunchenge toronto 
vah svayan mainej kar lenge ham 
raat tak aapake paas pahunch jaenge 
priya ne apana prograam use bataaya 
veena ko lag raha tha jaise vah sapana dekh rahee hai 
khushee se usakee aankhen chhalak gaee 
gala bhar aaya aur bolee main abhee se tum sabakee prateeksha karane lagee hoon 
bahutbahut pyaar tum sabako 
jaldee aao tum sabase milakar bahut achchha lagega 
aur veena phaphak uthee khushee se 
jaise bahut baaten karanee ho use priya se 
abhee se betaab ho uthee thee vah 
phon rakhakar vah arun se bolee jo chupachaap doosara phon kaan par lagae dono bahanon kee baat sun raha tha dekho aakhir amitpriya aa rahe hain hamase milane 
tumhen meree khaatir ab unhen riseev karane jaana hoga toronto 
haanhaan jaunga jarur jaunga phon par nahin ho sakatee baaten ab vistaar se baithakar usase baat karunga apane kes ke baare mein 
lagata hai vah bahut bada seth ban gaya hai 
tabhee to beespachchees hajaar daalar kharch karane kee yojana hai usakee is toor par arun bhee utsaahit tha usake aane kee khabar sunakar 
jarur karana arun par pleej saara taim isee charcha mein na lage rahana 
kaheen bor na ho jaen 
veena shaayad is charcha se pareshaan rahatee thee 
are apane hai tabhee to bin bulae aa rahe hain 
aur phir jab hamaare paas aakar rahenge to baat to kuchh karanee hee hai 
apanon ko hee apana kasht bataaya ja sakata hai 
arun apanee kahaanee bataane ko betaab tha 
koee naya sunane vaala use milane aa raha tha 
chalo theek hai 
ab jaisetaise ghar theek kar len 
bachche abhee skool se lautenge to unhen bhee yah nyooj denee hai 
sab khush ho jaenge 
veena khushee se phoolee nahin sama rahee thee 
usane abhee se din ginane shuru kar die the 
naee duniya naya desh 
ek naya parivesh 
naeenaee mukhaakratiyaan 
lekin sabhee ajanabee 
bheed ke rele se baahar nikalate sabhee man hee man ghabarae hue the 
toronto se chhah sau meel door jaana tha man hee man amit isee udhedabun mein tha ki baahar nikalate hee ek adhed vyakti ek pahachaanasa chehara ples kaard lie khada tha jis par likha tha arun basanl aapaka svaagat karata hai 
mehamaan ka naam nahin tha lekin amit ekadam pahachaan gaya 
yah arun hee hai 
veena ka pati 
amit ne priya ko bataaya 
bachchon ne bhee suna aur sabane dekha usee or 
sabhee ke cheharon se chinta ekaek lupt ho gaee 
lambe saphar kee thakaan udanchhoo ho gaee 
thake hue chehare khil gae 
haathpair sphoorti se bhar gae aur sabane haath uthaakar arun ka abhibhaadan kiya 
svaagat hai aap sabhee ka 
garm joshee se arun ne aage badhakar amit ko gale lagaaya 
ekek karake sabhee se mila 
varun ne jab arun ke pair chhue to vah bhaavvibhor ho gaya 
jaise use bhooleebisaree bhaarateey parampara yaad ho aaee ho 
imigreshan par pahunch kar ekaek na jaane kyon priya ko kaha tha maine ki baahar aap milenge 
amit ne jo mahasoos kiya tha vah bata diya 
saamaan kee traalee lie sabhee kaar paarking kee or chal diy 
baahar dhoop thee 
samay tha din ke do baje ka 
taareekh vahee thee jo kal apane desh se chalate samay thee 
samay kee sueeyaan theek saadhe das ghante peechhe karanee thee 
kam se kam saat ghante 
chinta na karo saphar yoon hee kat jaeg 
raasta bahut khoobasoorat hai aur dhersee baaten karate hai 
aapakee pichhale pandrah saalo kee baaten hai 
aur meree pichhalee tees saalon kee baate hai 
saat ghante kya saat din bhee kam hai 
amitpriya ko achchhee lag rahee thee varun kee baate 
kaar mein baithate hee bachche to ekadam gaharee neend mein so gae 
aur amit va priya shishtaachaar aur arun ke apanepan se behaal hue neend kee behaalee ko bhoole hue the 
saat ghante saat yugon ke samaan the priya ke lie 
bachche sote rahe is beech 
amit kabhee so jaata kabhee uth jaata 
arun kee bolane kee shakit dekhakar priya aashcharyachakit thee 
vah to teparikaardar kee tarah saat ghante bolata hee raha 
kuchh sunane kee shakti to usamen jaise thee hee nahee 
priya shishtaachaaravash sunatee rahee 
lekin sach baat to yah thee ki arun kee kahee sabhee baaten keval kaanon ne hee sunee 
kuchh yaad rahee kuchh bhooleesee mahasoos huee 
raasta bahut sundar tha 
jheelon ka desh tha yah 
harebhare upavan neele paanee kee bharee jheelen aur meelon lambee sadak 
trephik naam maan 
aisa saphar ek sundar svarg kee bhaanti prateet ho raha tha 
raat das baje aakhir ve ghar pahunche 
baahar hee khadee thee veena 
pandrah varsh baad ekdoosare ko dekhakar bhaavvibhor ho uthe sabhee 
baarbaar gale lagatee bahanen 
teen bachche the veena ke 
do ladakiyaan ek ladaka 
priya amit unase milate rahe 
ve arunsnigdha se mile 
bas bhaavanaon mein badhe sabhee baithe rahe 
raat kab beetee pata bhee nahee chala 
tumhen milakar aisa lag raha hai kaee yug beet gae 
priya ko apane saamane bithaakar veena apane bachchon kee tarah use sahala rahee thee 
badee bahan thee priya kee 
poore aath varsh badee 
bachapan mein pyaar se godee mein uthakar ghoomatee thee use 
jab priya skool jaane ko huee to usakee chotee bhee baandhatee thee 
pyaar se kabheekabhaar usake lie apane jeb kharch mein se kuchh upahaar bhee le aatee thee 
aur to aur jab amit ko usane pahalee baar dev ke saath dekha tha to ekaek praarthana bhee kar baithee thee ki priya ko amitsa hee var mile 
veena ke bhaagy mein jo likha tha vahee hua 
priya ke lie usane jo chaaha tha vahee mila use bhee 
pandrah varsh baad mile deedee ham 
varun chhah maheene ka tha 
aaj dasaveen mein padhata hai 
priya bhee bhaavvihaval apanee bahan kee or dekhe ja rahee thee 
saamane raho to lagata hai vakt kee raphtaar bahut dheemee hai 
aankhon se door rahakar vakt ka dhyaan hee nahin rahata 
veena ne beete dinon kee yaadon mein khoe hue kaha 
ham apaneeapanee jindagee jeete hain hamaara samay usee mein kat jaata hai 
jab kabhee dinacharya se vakt milata hai door baithe apane priyajanon kee yaad aa jaatee hai 
tab samay ko dekhakar ekaek hairaanee hotee hai 
itane din ho gae dekhe apane kisee priy ko 
priya bhaavuk hai sada se 
aankhen chhalak aatee hai usakee jhat se 
ashrumishrit shabdon se bol rahee thee lekin hamaare bade hamaare mammeedaidee jinhen ab aur kuchh kaam nahee hai unase poochhie 
har samay aapako hee yaad karate hai 
hamen to mil lete hai maheenedomaheene mein aur aapako nahee dekha itane samay se 
bas aapakee hee baaten karate rahate 
aansoo ab bah nikale the priya ke bheeg gaya tha svar usaka daidee to aapako pata hai kuchh jyaada nahee bolate 
mammee bas har baat mein koee aisee baat nikaal letee hai aur aapakee misaal jarur detee hai 
sab betiyon mein aap hee se sabase jyaada bandhee lagatee hai 
aisa kya hai jo aap ek baar bhee unase milane ka vakt nahin nikaal paeen poochh liya priya ne 
veena ekaek kuchh na bol paee 
priya ne tab phir kaha amit ke kitane dost yahaan rahate hai sab saal mein ekdo maheene ke lie jarur aate hai indiya 
ek min to aisa hai jisaka koee sagasambandhee ab nahin bacha vahaan phir bhee chala aata hai apanee yaaden taajee karane 
aur kisee ko nahin to amit se milane 
tab veena ne kaha sabhee kee apaneeapanee majabooriyaan hain priya 
tumhaare jeeja ko jaise indiya ke naam se bukhaar chadh jaata hai 
kaee kadavee yaaden hain unakee jinhen vah bhulae baithe hain 
yahee kahate hai har baar vahaan jaunga phir lipat jaengee sab 
koee nahin hai aisa jisake lie indiya jaun 
veena ne shabd jaise udhaar lie the arun se 
apana jaise koee astitv hee nahin tha usaka 
tab priya ne kaha un kadavee yaadon se hee nikal kar unhonne aapako bhee to dhoondha tha aapako pa liya apana parivaar basa liya 
unamen to mithaas dhoondhee ja sakatee hai 
ab to ham sab log unake apane hai 
rishte samajhane kee cheej hai rishte apanaane ke lie banate hai 
aur unake lie kuchh na kuchh bhoolana bhee padata hai 
priya ne samajhe veena ke manobhaav aur samajha un shabdon mein chhipe bhaavon ka arth 
usee lay mein usane shabd baandh lie the 
lekin veena kis mittee kee banee thee vah samajhana shaayad usake bas kee baat nahin thee 
veena ko laga vah priya se lambee baat karane ke lie abhee taiyaar nahee hai 
aise mein baat samaapt karate hue bolee abhee is vishay par baat nahin karate 
tum hee poochh lena apane jeeja jee se 
sab baat samajh aa jaegee 
chalo ab so jao saphar kee thakaan mita lo 
abhee bahut din hai saath 
sab samajh aa jaega 
aur veena priya ko usake kamare tak chhod aaee jahaan amit pahale se soya hua tha 
